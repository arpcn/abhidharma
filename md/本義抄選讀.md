[arpcn](https://arpcn.github.io/)><br>

# [本義抄選讀][1]
  [1]: https://arpcn.github.io/abhidharma/html/本義抄選讀.html

标签： 俱舍論

---

## 2問：**造婆沙論五百阿羅漢.可通六種姓耶**。答：可有二義也。兩方：

　　若通六種姓者，人師解釋中.唯可限第六種姓(見)。

　　若依之爾者，見婆沙論文，**復次有說**.異師甚多，所述之義邪正相分，若根無利鈍者，何義有邪正哉。

　　**答**：此事暗依難定，且可存二義也。

　　**一義**意云：造婆沙論五百阿羅漢.唯可限第六種姓也。故**圓暉法師**明造論緣起云:「於無學內，定滿六通.智圓四辨.內閑三藏.外達五明.方堪結集，故以簡留.」(文)。**淨達法師**釋(**婆沙抄**一本)云:「更復宣告.唯無學住，猶是太多；告唯不動性者住.猶多；後告若能博通三藏.具解十八部.諸知韋陀書者住.」(文)。任此等解釋，造婆沙論五百阿羅漢.唯限第六種姓之旨，炳然也。

　　但於「婆沙論中.復次有說.異師甚多.所述之義邪正相分」云難者，第六種姓之內.其根亦可有勝劣歟。如彼**婆沙論**(百五十二)中述「無學聖者.所起滅盡定.有九品不同」云:「始得不動種姓.所起為上下，餘本得不動種姓.所起為上中，波羅蜜多聲聞.所起為上上也.」

　　**一義**意云：造婆沙論五百阿羅漢.可通六種姓也。以道理思之，五百阿羅漢其類既繁多也，種姓廣可通利鈍，何唯限利根一類哉。即以其義有邪正.可知其根有利鈍也。

　　但於人師解釋者，圓暉法師并淨達法師[非一向]定判歟。彼且顯一會之勝事，更可非再往之解釋也。

## 9問：**今論中唯明諸法無我義歟。**

　　進云：光法師釋云:「如俱舍論等解諸法無我，此即是舉一以明三.」(文)。

　　付之，披今論文.述「有漏無漏法」等.唯明諸法無我之義(見)，何釋舉一以明三哉。如彼五蘊論唯解_諸行無常_之義，涅槃論唯釋_涅槃寂靜_之義，例彼思之，今論中.唯明諸法無我之義可云哉。

　　**答**：今論中總釋一部綱要.云「有漏無漏法」等，舉有為無為一切諸法.述唯有諸法之旨，故就一部大綱論之.唯明_諸法無我_之義.故云「**舉一**」。其中「擇滅謂離繫.隨繫事各別」者，明_涅槃寂靜_之義。「又諸有為法.謂色等五蘊」等者，解_諸行無常_之旨，故云「**以明三**」也。

　　五蘊論中如其名.言唯解諸行無常之義，涅槃論中如其名.言唯釋涅槃寂靜之義，故彼兩論云.此即是偏釋一法印也。

　　重意云：今論中正宗廣明_諸法無我.諸行無常.涅槃寂靜_三種法印故，云以明三法印。五蘊論中.`<（`雖兼明涅槃寂靜之義，正宗唯釋諸行無常之義；涅槃論中`）＋雖【乙】>`雖兼明諸行無常之義，正宗唯釋涅槃寂靜之義，故云偏釋一法印也。

　　**尋云**：見光法師解釋云:「此論一部總有九品.釋佛經中諸法無我，前八品明諸法事，雖亦明理.從多分說.或非正明；後一品釋無我理，雖亦明事.從多分說.或非正明.」(文)。如此釋者，前八品中不明無我理歟。

　　答：前八品中.隨其所應.廣明有漏無漏諸法，故說唯有諸法裏.無我理顯，故前八品中明無我理可云也。光法師釋，任其文面，前八品中.廣明有漏無漏諸法，故云前八品明諸法事；破我品中.專說無我理，故云後一品釋無我理也。

## 1問：**光法師意，今論造頌時.可有破我品耶。**

　　答：今論造頌之時，無破我品也。兩方：

　　若有破我品者，**寶法師**解釋中.述今論造釋之時.破我品加之旨[造釋時加.釋頌時加]，以知.造頌之時.無破我品云事，光法師意.其義可同。

　　若依之爾者，諸法無我者.今論宗趣也，造頌之時.尤可有破我品哉。

　　**答**：准**圓暉法師**「破我一品無別正頌.故此不論」之釋，破我品無世親菩薩所造之本頌(見)，明知.造頌之時.無破我品云事。是以.見**寶法師**解釋.云：「此論一部總有九品，前之八品.述自宗義.釋本頌文，所以先明；後之一品.造釋時加.`<破＋（我）【甲】>`破外執故，所以後明.」(文)。今論造頌之時.無破我品云事，此釋炳然也。光法師解釋中.雖無分明定判，准寶法師解釋.可思之歟。

　　但於「諸法無我者，今論宗趣也，造頌之時.可有破我品」云難者，前八品中.明諸法體無我之義.自亦顯故，雖無破我品.更無其苦也。

## 10問：**頌文云:「對法藏論我當說.」(文)。爾者寶法師意，歸敬發起二序中.如何釋之耶。**

　　進云：寶法師意.釋歸敬序也。

　　付之，既述「對法藏論我當說」，尤可云發起序也。是以光法師釋云:「前三句明歸敬序，第四句明發起序.」(文)。如何。

　　**答**：寶法師意，以初三行頌.為釋六百行根本頌之序，其中，述初之一頌明歸敬序，次之二頌明發起序。自「諸一切種諸冥滅」至「對法藏論我當說」一行頌為歸敬序，自「淨惠隨行名對法」至「因此傳佛說對法」二行頌為發起序也。

　　初一行頌為歸敬序之中，「諸一切種諸冥滅.拔眾生出生死泥」者.所讚所歸敬，「敬禮如是如理師」者.正申敬禮，「對法藏論我當說」者.述歸敬意也。故寶法師釋云:「頌中有三，前兩句讚所歸敬.次之一句正申敬禮.後之一句述歸敬意.」(文)。此釋意：為造對法藏論.今歸敬世尊，故「對法藏論我當說」者.述歸敬世尊之由也，故以此文屬歸敬序(為言)。

　　「其論者何.謂對法藏論」已下之論文.明發起序，舉昔論名體.釋今論名體，述說論之意.明先說之人，發起本頌有漏無漏一切法故也。故寶法師釋云:「論.其論者何已下，第二明發起序，舉論名體.發起本頌一切法故.」(文)。

　　但於光法師解釋者，兩師所存其意各別也，彼此相違.不可和會之。

## 11問：**寶法師意，不染無知可緣虛空非擇滅耶。**答：可緣虛空非擇滅也。兩方：

　　若緣虛空非擇滅者，1寶法師意.不染無知唯限無覆無記定，而無覆無記心勢力微劣也.何可緣虛空非擇滅哉。

　　2是以，見**婆沙**論文.云.虛空非擇滅「三界修所斷善識所緣」ト云ヘリ(文)，明知.不染無知不緣虛空非擇滅.云事。

　　若依之爾者，寶法師解釋中.不染無知可緣虛空非擇滅.見，如何。

　　**答**：寶法師意.不染無知可緣虛空非擇滅也。即見彼師定判，上述「染心不緣二無為故，不云一切」畢，下云「不染無知緣一切品類皆盡，故言一切.」(文)。解釋前後無諍，不染無知可緣虛空非擇滅見。

　　1但於「無覆無記心勢力微劣.不可緣虛空非擇滅」云難者，寶法師意，許有自性無記心心所故，不染無知體.通取自性無記劣惠，故自性無記所攝.不染無知之中.可有緣虛空非擇滅之類也。

　　2次於婆沙論<F論＋（八十七）細註【乙】>「虛空非擇滅.三界修所斷善識所緣」云文者，**婆沙論意**，無覆無記心.唯限異熟.威儀.工巧.通果四無記故，唯修所斷善識緣.虛空非擇滅，無覆無記心不緣云也。**寶法師意**，婆沙論等說之外.許有自性無記心心所故，無覆無記心.亦緣虛空非擇滅云也。婆沙論中.雖述無覆無記心不緣上界之旨，寶法師.餘處解釋中.云餘「無覆無記.亦緣於上」，即是例證也。

　　**重難**云：1寶法師意，設雖許有自性無記心心所，彼無記心勢力.亦可微劣，何可緣虛空非擇滅哉。自性無記心.勝異熟等四無記心，緣虛空非擇滅.云事，證據在何處哉(是一)。

　　2何況見寶法師解釋，述「不染無知.無覆無記劣惠為體.通四無記」，不染無知體.唯限異熟等四無記劣惠，不通自性無記劣惠.見，何云自性無記所攝不染無知之中.有緣虛空非擇滅之類哉`<F哉＋（是二）upカ【乙】>`。

　　3加之，見寶法師處處解釋，或云:「應言四無記心攝心不盡，借識之類非四攝也。」或述「此借識心.是自性無記。」以借識之類為自性無記體。若爾，彼師意，不染無知體.設雖取自性無記劣惠，彼既借識之類也，更不可緣虛空非擇滅哉(是三)。

　　4次見寶法師餘<F餘＋（處）【乙】>解釋(十九)，引婆沙論「邪行相智.緣虛空非擇滅名」云文畢，云「准此.不染無知不是染善.」(文)。此釋意存.邪行相智之外.無不染無知，不染無知.不通善染污之旨.釋成スト見。若爾，不染無知.既限邪行相智，何可緣虛空非擇滅哉。若會云「邪行相智.雖不緣虛空非擇滅，有餘不染無知.緣虛空非擇滅」者，邪行相智.雖限無覆無記，有餘不染無知.可通善，何依此文成「准此.不染無知.不是染善」哉(是四)。

　　5次寶法師.餘處「餘無覆無記.亦緣於上」之釋.非例證，寶法師意.存威儀無記緣上界歟，何可定自性無記心緣上界哉。何況有「餘無覆無記.不緣於上」之本.旁不落居歟(是五)。

　　答：1.寶法師意.許有自性無記心心所，專同德光論師義也。而光法師.述德光論師義云:「不染無知，以未成佛來.鈍自性無記.心心所法為體，非四無記攝，通於三界.恒成過未.」(文)。就此釋案其意，異熟無記心.唯有法俱得，威儀工巧二無記心.串習之類.雖有三世得，不串習者.亦無前後得；自性無記心.既云恒成過未，知勝異熟威儀工巧.三無記心.有三世得.云事。通果無記心.禪定所生果，其體雖勝，隨其所應.緣五塵境，全無緣虛空非擇滅.亦緣上界之儀。故自性無記心.勝異熟威儀工巧.三無記心，異通果心相，緣虛空非擇滅.亦緣上界.存也。

　　2.次寶法師意，許有自性無記心心所故，不染無知體.通取自性無記劣惠事，必然也。故見彼師定判，上釋不染無知體.引諸師異說云:「第一師云：不染無知，以未成佛來.鈍異熟心心所法為體。第二師云：以未成佛來.鈍四無記.心心所法為體。第三西方德光論師云：以未成佛來.鈍自性無記.心心所法為體。第四師云：以未成佛來.鈍眾同分為體.」(文)。下破此等異說云:「正理.婆沙.分明唯無記惠為體性，因何前三師說兼心心所，第四師取眾同分耶.」(文)。此能破釋意，專破不染無知體.廣取心心所等之邊，不破德光論師.不染無知體.取自性無記.云義。爰知寶法師意，不染無知體.通取自性無記劣惠.云事。

　　但於「通四無記」之釋者，且就通途相論之歟。

　　3.次寶法師處處解釋中，以借識之類.為自性無記體事，就其相顯.且舉一類也。就實通論之時，同德光論師義，廣亘三界.有自性無記心心所.可云也。

　　4.次寶法師餘處「准此.不染無知不是染善」之釋意，婆沙論中.邪行相智.為不染無知體，既云無覆無記，故不染無知.唯可限無覆無記。不染無知.若通善者，邪行相智.何不通善哉。以邪行相智.不通善染污，可准知.不染無知.不通善染污云事.釋成也。邪行相智之相，如杌起人想.及於人起杌想，於虛空非擇滅名.起二無為想，故緣彼名.不緣其體也。邪行相`<F相＋（如）【甲】>`如此故.雖不緣虛空非擇滅，有餘自性無記所攝不染無知.緣虛空非擇滅事，何可背此釋哉。

　　5.次威儀無記心.不緣上界.云事，云文云理.不可疑之。故婆沙論(八十七)云:「問：威儀路識.能緣何法。答：欲界者.唯緣欲界五部法，色界者.唯緣欲色界五部法.」(文)。設雖寶法師意，更不可背婆沙論說哉。

　　但「不緣於上」之本.不叶一段起盡，其故今論餘處(十九)中.釋「生在欲界.計大梵王.或為有情.或為常住」.云:「對法者言，此二非見，是邪智攝.」(文)。寶法師釋此文，今此邪智者.是不染污邪行相智，非疑等貪等煩惱相應邪智.彼不緣上故，可餘無覆無記邪智，`<F彼＝非【甲】>`彼緣上故(取意)。釋成也。故「亦緣於上」之本.尤叶解釋本旨，以之可為正本，「不緣於上」之本.全不可為依用也。

## 3問：**三類智邊世俗智.本來可得非擇滅耶**。答：本來不得非擇滅也。兩方：

　　若本來得非擇滅者，光法師解釋中.至見道三類智位.得非擇滅見。

　　若依之爾者，見**今論**餘處(二十六)文.云:「此世俗智.是不生法，於一切時.無容起故.」(文)。若此世俗智.本來不生法者，本來何不得非擇滅哉。是以**前論**(百五十八)中云:「如三類智邊世俗智等.非擇滅法，本來有得.無有非得，以彼本來定不生故.」(文)。如何。

　　**答**：三類智邊世俗智.雖本來不生法，至見道三類智位.勝緣方闕故，彼位得非擇滅，本來不得之也。

　　故見**光法師**解釋云:「得非擇滅.但據闕緣，勝緣闕時.方得彼滅。至金剛喻三摩地時，不染無知.勝緣方闕，故於此位.得非擇滅。如現觀邊世俗智等.雖復體性畢竟不生，於前位中.亦不出觀，然至三諦現觀後邊.勝緣闕故.得非擇滅。故**正理論**(七十四)解三現觀邊世俗智云:『謂於爾時起得自在，餘緣障故.體不現前.』」(文)。

　　此釋意云：見道位中.不出觀故，三類智邊世俗智.雖本來不生法，三類智位起得自在故，其體若容現起者`<F者＝有【乙】>`.此位容現起，故前位中.勝緣未闕。三類智位.見道依身現起故.`<F此＋（三）【乙】>`此被障，俗智依`<F力　身【乙】>`力永不現起故`<F故＝在【乙】>`，此位俗智勝緣方闕.得非擇滅也。俗智勝緣者，俗智依身也。餘緣障故.體不現前者，見道依身被障，俗智依身.永不現前(為言)。_[s36是故必起見道所依，由此彼身得非擇滅。]_

　　但於今論餘處「此世俗智.是不生法」之文者，三類智邊世俗智.本來不生法云事，自本非所諍.故更非違文。

　　次於婆沙論「本來有得.無有非得」之文者，是一師不正義也，更不可依用之。

## 7問：**隨行對法中.可攝心王耶。**答：可攝心王也。兩方：

　　若攝心王者，心王者.心品之中上主也，隨行對法中.何可攝之哉。

　　若依之爾者，見**光法師**解釋.述「淨惠及眷屬.皆名隨行.彼此展轉互隨行故」，淨惠及相應俱有法.皆名隨行對法見，設雖心王.豈不名隨行對法哉。

　　**答**：隨行對法中.可攝心王也。心王與心所.一聚相應法.互為俱有因，隨行對法中.何不攝心王哉。故**光法師**問云:「相應俱有俱有因故.可名隨行，得非俱有因.如何說隨行.」(文)。此問意.無諍，與諍[淨]惠為俱有因法.皆名隨行對法.見，而心王與淨惠.既互為俱有因，名隨行對法.更不可疑之。

　　但於「心王者.心品之中上主也，隨行對法中.不可攝之」云難者，雖心王者.心品之中上主也，以淨惠名自性對法之時，心王既一聚相應法，有隨淨惠行之義故.名隨行對法，更有何疑哉。

　　重難云：勘**今論**餘處文云「除得餘隨行.亦是遍行攝」，遍行隨眠并隨行法.為遍行體見；而**婆沙論**<F論＋（十八）細字【乙】>中云「為止彼執，顯無明見.有是遍行.有非遍行，餘三一向非遍行」，愛慢心王三種.一向非遍行見，若隨行中.取心王者，遍行隨眠相應心王.何非遍行哉。

　　答：「除得餘隨行.亦是遍行攝」之理，遍行隨眠相應心王.可為遍行體也。

　　但於**婆沙論**中「心王一向非遍行」云文者，心王遍行隨眠之隨行故，亦雖遍行攝.非遍行隨眠故，就剋性體.作論之時，云一向非邊[遍]行也。

## 5問：**光法師意，色界聞惠.可發表業耶。**答：可發表業也。兩方：

　　若發表業者，定地散惠.勢力微劣也，何可發表業哉。是以.見**古德**所引.婆沙論(十七)文，出初靜慮善心無隨轉戒之類.云：「五起表善心.六聞所成惠相應善心.」(文)。聞所成惠相應善心之外.別舉起表善心，明知.色界聞惠.不發表業之事。

　　若依之爾者，光法師判.聞思能發勝身語業.總`<F總＝全【甲】>`無有簡別，何可簡色界聞惠哉。

　　**答**：「欲界聞惠.能發表業」云事，**光法師**所引**正理論**「諸律儀果.有從加行…善心所生」之文，**婆沙論**(百七十七)「相異熟業.**通聞思所成**」之說`[不正義也]`，其旨分明也。而欲色二界雖異.同是聞惠也，欲界聞惠.能發表業者，色界聞惠.何不發表業哉。

　　但於**古德**所引婆沙論文者，**光法師**難古德義云:「命終是生得.別說生得能發業，何妨聞惠外.別說聞惠能發業。若言.命終心劣.不能發業.所以別說生得發業心，何妨聞惠不發業者[外].[別]說聞惠心能發業者.亦發業心攝，故非定證。況有明文，以此故知.古諸非理.」(文)。解釋既悉委會之，後學何可致劬勞哉。

　　**重難**云：命終心發業心.雖同生得善心，其體異故.各別舉之，其理尤可然；聞所[-]所成惠相應善心之言廣故，遍可攝初靜慮一切聞所成善心，何此外別可說聞所成發業心哉(是一)。

　　次見光法師**餘處**所引婆沙論(百二十二)文云:「復有說者，欲界生得能發業心.慇重猛利，故所發表能發無表；色界生得能發業心.非慇重猛利，故所發表不能發無表.」(文)。准此文思之，欲界生得能發業心.慇重猛利.故有發表能發無表者，色界聞惠.猶可勝之，若許發表業者，彼所發表.何不發無表哉(是二)。

　　答：1.[若]婆沙論中.上舉聞所成惠相應善心.下出起表善心者，此難實可然。而上舉起表善心.下出聞所成惠相應善心，故知.上所舉起表善心之中.攝聞惠發業心，下聞所成惠相應善心者.出不發業聞惠心也。

　　2.次色界聞惠.望欲界生得惠，互可有勝劣。若依順定心之邊云之者，色界聞惠勝.欲界生得惠劣，故色界聞惠.無間生無漏心，欲界生得惠.無間不生無漏心。若順散善之邊論之者，欲界生得惠勝.色界聞惠劣，故欲界生得惠所發表.能發無表，色界聞惠所發表.不發無表也。

## 6問：**光法師意.色界聞慧可發表業耶。**答：色界聞慧發表業可云也。兩方：

　　1.若云發表業者，定地散慧.定勢力可劣，如何可發表業耶。是以，光法師所引婆沙論中.述「色界生得發表」[s122色界必無依表發無表…色界生得能發業心.非殷重猛利]，全不云聞慧發表耶。2.**加之**，色界聞慧發表者.定可發無表，如何可云「色界必無依表發無表」耶。3.**何況**，婆沙論中述無隨轉戒善心.「起表善心.聞慧善心.」(云云)。既聞慧之外出起表善心，明知.色界聞慧不發表業.云事。

　　若依之爾者，光法師餘處解釋中.破古師義：「何妨聞慧不發業者.說聞慧心能發業者.亦發業心攝.」(云云)。色界聞慧發表業云事.無疑耶，如何。

　　**答**：聞慧勝品慧也，縱雖色界聞慧，何不發表業哉。其旨如一方所難也。

　　3.但於婆沙論文者，光法師「何妨聞慧不發業者.說聞慧心能發業者.眾[亦]發業心攝」判，其旨分明也。

　　1.次不云聞慧發表事，且付生得示其相故.不云聞慧也，更非簡之哉。

　　2.次聞慧發表.可發無表.云事，色界聞慧順定勝.散劣故，雖生聖道.不發無表也。無過可答申，如何。

## 8問：**光法師釋「虛空但以無礙為性.由無障故.色於中行」論文，作二解釋。爾者，第二釋意.如何釋之耶**。

　　進云：光法師釋云:「此中解虛空，而言空界色.」(文)。

　　付之，依第二解意，見今論現文.標「於略所說.三無為中」云「虛空但以無礙為性，由無障故.色於中行」，文相起盡.無諍，明虛空無為見。

　　是以，寶法師云:「色於中行者，釋虛空相也。」泰法師.釋虛空無為。若爾，光法師第二釋意，背今論所說.違諸師定判哉。

　　**答**：見光法師第二釋云:「又解：虛空既無方所，不可得言色於中行，而言行者，於空界色中行，空界復由虛空得有.」(文)。此釋意云：虛空無為.無有在此在彼方所，故不可云色於中行，故今云虛空.指空界色也(為言)。

　　但於「於略所說三無為中」之論文者，第二釋意.會此疑云:「此中解虛空.而言空界色者，以麁顯細.」(文)。此釋意云：論文明三無為相，故說虛空無為云事.必然也。而虛空無為.微細難顯故，以麁空界色.顯細虛空無為(為言)。

　　勘婆沙論(七十五)文云:「有處問虛空.而答以空界，如品類足.作如是言：『云何虛空。謂有虛空無障無礙，色於中行.周遍增長。』[虛空云何。謂體空虛.寬`[曠＝廣【三宮】]`曠無礙，不障色行。][云何虛空。謂虛空無滿，容受諸色.來去無礙`[礙＝閡【聖】]`。]問：何故問虛空，而答以空界。答：虛空微細.難可顯說，空界相麁.易可開示，以麁顯細.故作是說.」(文)。光法師第二解，源起自此婆沙論文歟。

　　次於寶法師并泰法師解釋者，光法師初釋意.同存此旨也，光法師非獨不許此義。今以婆沙論文為潤色.別亦作一釋許也，何為相違哉。

## 4問：**口外語聲.可名業耶。**

　　進云：**光法師**釋云:「口內者.是語亦業，出口者.是語非業.」(文)。

　　付之，設雖口外語聲，何不名業哉。

　　何況，光法師**初釋**意.述「化語是業」之旨，以**婆沙論**「有作是說.彼是語業.由心發故」云.前師義為正判，而化人所發語.定可口外聲，此釋意.豈非口外語聲名業哉。

　　**答**：口外語聲非業云事，非光法師私解釋，源依正理論文，故見**光法師**解釋云:「又問：語皆業不。解云：口內者.是語亦業，出口者.是語非業。故**正理**六十.解發語風中云：『此居口內.名語亦業，流出外時.但名為語。』又以此文.亦可證有離質聲也.」(文)。尋解釋所引，勘正理論文.一字無替所引之言，顯意`<F意＝宗upカ【甲】>`論文全亦同之。就此文案其意，口外語聲.非有情數法.故不名業也。

　　但於光法師「**化語是業**」云釋者，若依此釋意.會正理論文者，就非化語論之.可云也。

　　重意云：約口內外.分別是業非業，就**自身語**釋之。所謂口內語聲.是有執受大種因聲.有情數法，故名為業。以口內語聲為緣.別所發生.口外語聲，是無執受大種因聲.非情數法，故不名業也。如**寶法師**餘處釋，「准此，出身`<F非＝外upカ【甲】>`非出入息，非有情故也。」化人語聲.實是口外語聲也，然而化主口內語故，屬化主口內分.且云業名許也。約化人口內口外，不分別是業非業歟。
<br />

# 俱舍論第三卷抄

## 問：**雜心論行品中.可說二十二根相耶。**答：不說二十二根相也。兩方：

　　若說二十二根相者，正勘雜心論行品.不說二十二根相哉。

　　若依之爾者，光法師釋今論根品云:「雜心名行品.」(文)。而今論根品中.既說二十二根相，知雜心論行品中.亦說二十二根相.云事，如何。

　　**答**：見光法師解釋.云:「界品明諸法體，根品明諸法用.」(文)。而雜心論行品中.明諸法用者，設雖不說二十二根相，以彼論行品.對判今論根品，可有何疑哉。

　　何況，彼論行品中.明心品定俱生.色法定俱生.有為四相.六因四緣等相，皆是今論根品中.所說法門。故光法師.釋「雜心名行品.正理名差別品.何故此論名根品耶」，尤符順兩論現文哉。故寶法師釋云:「此論名根品.雜心名行品.正理名差別品，然雜心合此論根品世品.總名行品.」(文)。

　　但於「今論根本[品]中.既說二十二根相，雜心論行品中.可說二十二根相」云難者，彼論廢立.大異今論說相，委勘彼論`<F論＋（八）細註【乙】>`一部始末，修多羅品中.廣說二十二根相，雜品(九)中.雖明二十二根.極多極少成就相，彼兩品中所說法門.與今論根品所說法門.多分相替，故以今論根品.不對判彼論修多羅品及雜品也。

## 問：**光法師意.扇搋無形人歟。**答：扇搋不限無形也。

　　進云：光法師釋云:「扇搋唯無根.」(文)。

　　付之，依光法師定判，披**婆沙論**(七)所說，或問「起順決擇分善根已.更可受扇搋半擇迦無形二形身不」，或(百二十四)問「扇搋半擇迦無形二形.受近住律儀.得律儀不」，處處之文，扇搋之外.別列無形，明知.扇搋即非無形人.云事。依之，光法師**餘處**(二十三)解釋中，判「此四善根.唯依男女.不依扇搋半擇`<F擇＋（迦）【乙】>`無形二形」，扇搋無形.各別舉之哉。

　　**答**：扇搋中，有全無根.有分無根.有本性者.有損壞者，故不限無形，可通有根也。

　　故寶法師釋云:「扇搋中.有全無根.有分無根，(乃至)諸經論中.有說扇搋是無根者，全無少無.同名無故.」(文)。准此釋思光法師意，扇搋唯無根者，含全無分無.云唯無根也。其中本性全無根者.即名無形，故扇搋寬.無形是狹，有此寬狹差異，故婆沙論處處之文.并光法師餘處解釋中，`<F（扇）＋搋【乙】>`搋之外.別列無形，更非相違也。

　　**重難**云：1.若扇搋寬.無形狹故.扇搋之外別無無形者，今論餘處(十五)中.偈頌結「二黃門二形」.長行述「於三洲內.復除扇搋及半擇迦.具二形者」，扇搋之中.即攝無形，無簡殘類；光法師何引婆沙論「扇搋半擇迦無形二形.受近住律儀得律儀不」等之文畢，問「此論何故不說無形」，答「此論不說.略而不論」哉。其所略者，何等類哉。2.次光法師言「扇搋等成就者，據非丈夫男根.無志氣者」云釋意，扇搋可成就非丈夫男根(見)，豈不背「扇搋唯無根」之釋哉。

　　答：1.扇搋寬.通全無根分無根，無形狹.限全無根，故扇搋之外.雖無無形，扇搋無形既有寬狹差異，故婆沙論處處之文.[扇]搋之外.別列無形。而今論餘處中云「二黃門二形」，扇搋之外.別不舉無形，故光法師判「此論不說.略而不論」，此論略而不論無形.一重釋也，非云扇搋之外.有別類無形歟。

　　2.次光法師「扇搋唯無根」之釋意，含全無根分無根.云唯無根。而光法師次下.引婆沙論「或有成就男根.而不名丈夫，如扇搋半擇迦等」文.作三解釋之中，**初釋**云:「解云：男根有二，一丈夫男根.二非丈夫男根。言扇搋等不成者，據丈夫男根.有志氣者。言扇搋等成就者，據非丈夫男根.無志氣者.」(文)。**第二釋**云:「又解：男根有二，一具足成.謂有勢力.能離欲等，二不具足成.謂無勢力.不能離欲等。言不成者.據初說，言成者.據第二說.」(文)。此第一第二釋意存：扇搋中.分無根類.成就非丈夫男根。**第三釋**云:「又解：從多分說.雖扇搋不成男根，以半擇二形成就男根，彼言扇搋者.同文故來.」(文)。此第三釋意，扇搋之中.分無根類.猶不成就非丈夫男根(為言)。故光法師前後之釋，全無所背也。

## **問：中有末後念必起染污心歟。**答：不必起染污心也。兩方：

　　若必起染污心者，披今論餘處(十)文.雖述「應知中有初續剎那.亦必染污.猶如生有」，不云.中有末後念必起染污心哉。

　　若依之爾者，光法師釋「意根二者.謂能續後有」之論文云:「謂中有末心.與愛等俱，能續生有故.名能續後有.」(文)。如此釋者，中有末後念.必起染污心(見)。如何。

　　**答**：中有末後念.不必起染污心也。故見婆沙論處處之文，或(百五十四)云:「生無相`<F相＝想【甲乙】>`天幾根滅。答：八，謂眼耳鼻舌身命意捨根。問：此說從何處生無想天耶。答：此說從無相中有.生無相＊生有。問：爾時亦有信等五根現在前滅，何故不說。答：此文應作是說，或八或十三。中有最後心.無記者八，善者十三。而不作是說者，應知此義有餘。有作是說：此中但依滅位生位皆有者說，信等五根.唯滅位有.非生位有，是故不說.」(文)。此文既云「此說從無想中有.生無相＊生有」，無相＊天中有末後念.信等五根現在前之旨，炳然也。

　　或(百九十二)([發智]十九)釋發智論「諸捨欲有.欲有相續」之文云:「謂欲界命終.還生欲界，從死有往中有時，捨欲有者.謂欲界死有，欲有相續者.謂欲界中有.…若從中有往生有時，捨欲有者.謂欲界中有，欲有相續者.謂欲界生有…問：若住欲界無覆無記心命終者，住中有時.不成就死有，住生有時.不成就中有，可名為捨；若住善或染心.而命終者，住中有時.成就死有，住生有時.成就中有，云何名捨。有說：此中但依住無覆無記心命終者說，是故無過…」(文)。此文亦述.欲界命終.還生欲界之者，住生有時.不成就中有，若中有末後念不起無覆無記心者，豈不成就中有哉。

　　任此等論判，中有末後念.不必起染污心云事，甚分明也。

　　但於光法師謂「中有末心.與愛等俱」之釋者，就當受胎卵二生之者.中有末後念.與愛恚心俱.云也，更不遮當受濕化二生之者.中有末後念.起善及無覆無記心，何為相違哉。
>[「倒心趣欲境.濕化染香處」，**皆具染心**，何以獨簡胎卵二生。中有末心，或可迷悶昧劣故.通成染淨歟。？？？？「又在定心能攝益故，必由損害方有命終。」「捨相應心不明利故，餘受明利不順死生。」]
>[**胎卵二生**中有末心，定為染心耶？？？]
>[見已生喜而便迷悶，以迷悶故中有麁重？？？？？.既麁重已便入母胎，自見己身在母左脇向腹蹲坐，爾時中有諸蘊便滅，生有蘊生，名結生已.][死生唯捨受]
>[**廣論**：「細想行時，一切死心皆是無記。《俱舍釋》說：“善不善心行相明了，不能隨順當斷死心。”མཛོད་འགྲེལ་ལས། དགེ་མི་དགེའི་སེམས་ནི་རྣམ་པ་གསལ་བས་འཆི་སེམས་འཆད་པར་འགྱུར་བ་དང་མི་མཐུན་པར་གསུངས་སོ།།་」此俱舍釋未知何書。藏文俱舍本釋無此文。俱舍論云：彼散善者，如命終心。頌云：死淨生一切。]


## 問：**寶法師意，「了自境增上」等三行頌，誰人義判耶。**

　　進云：寶法師釋云:「述曇無德建立根也，真諦云經部也.」(文)。

　　1付之，依寶法師釋，披今論現文云「有餘師說：能導養身.非眼等用.是識增上」，述識見家義(見)。

　　2是以，光法師釋此文云:「有餘識見等家.作如是說.」(文)。

　　3何況，今論`<F論＋（之）【甲乙】>`習，本頌之中.偏載有宗義.無舉餘部說。若爾，寶法師以今此三行頌.何判經部宗義哉。

　　**答**：識見家義.專雖尊者法救說，經部宗中.亦談此旨。故泰法師釋云:「`<F第二＝既云【甲】>`第二「了自境增上」下三行頌，述曇無德部建立二十二根[奘法師云.曇摩多羅.是曇暮德部].」(文)。惠暉法師釋此事云:「識見師，真諦師云.是經部師也.」(文)。諸師一同之釋.定有深意歟。

　　1但於今論文者，經部宗中.有存識見義之師，故「是識增上」之言.全非相違。

　　2次於光法師釋者，有部宗中.識見等家.作如是說(為言)。與寶法師其趣可異歟。

　　3次於「今論之習，本頌之中.偏載有宗義.無舉餘部說」云難者，尋論主本意所志.雖舉經部宗義，有宗義中.亦有其說，本頌之中.載之無過也。如彼`<F彼＋（八）細註【乙】>`云「此上十七處」.(二十八)述「後色起從心」，其志雖存「經部宗」義，有宗義中.同許其言，故本頌結之，人不為奇也。

　　**重難**云：披今論餘處`<F處＋（二）細註【乙】>`文，上舉眼見識見二師義畢.下破此兩家云:「經部諸師有作是說：如何共聚楂掣虛空，眼色等緣.生於眼識，此等於見.孰為能所，唯法因果.實無作用，為順世情.假興言說，眼名能見.識名能了，智者於中.不應封著.」(文)。此文無諍，經部宗意.不存識見義(見)。若爾，經部宗中.有存識見義之師云事，證據在何處哉。

　　答：經部宗本義.存「根境識和合見」之義，故雖破眼見識見家說，傍亦可有立識見義之師也。故弘決(二本)中.釋止觀「眼識能見」之文云:「眼識能見等者，此依經部.附近小乘，故云識見.」(文)。加之，探玄記(二)云「成實識聞」，刊定記判「二.法救論師.識聞非耳，成實同此」，成實論意.存識聞義(見)[眼非能見.以眼為門.識於中見][耳識二種.或到故知.或不到而知]。而成實論師者.是經部別師也，以聞思見.定知.經部宗中.有立識見義之師歟。

## 問：**寶法師意，「心所依此別」等一行頌.述有宗義歟。**

　　進云：寶法師釋云:「第三一頌.述曇無德.重說根相.」(文)。

　　1付之，披一部始末.尋八品前後，本頌結有宗義.長行時朋經部說，定知.今一行頌.可述有宗義也。

　　2何況，**顯宗論**中.載此一行頌，若非有宗義者，彼論中.何可有此頌哉。

　　3是以，**光法師**釋此文云:「述自宗答，即說一切有部.」(文)。泰法師釋此文云:「世親論主.建立二十二根.」(文)。如何。

　　**答**：為叶寶法師釋，委案`<F〔案〕－【甲】>`論文起盡，標「有餘師說.能導養身.非眼等用.是識增上」.舉「了自境增上」等三行頌，寶法師釋此文云:「第二述曇無德建立根也，真諦云經部也.」(文)。

　　而論中難此「了自境增上」等義云:「若增上故.立為根者，無明等性.應立為根，無明等因.於行等果.各各別有增上用故」(等文)。答此難云「如是等事.不應立根，由所許根有如是相」，結「心所依此別」等一行頌。故寶法師「第三論主為曇無德建立根也」，所任論文由來也。

　　1但於本頌偏結有宗義.云難者，尋論主本意.雖朋經部義，有宗義中.亦有其說，本頌中載之無過也。如彼(八)云「此上十七處」.述「後(二十八)色起從心」，所志雖存「經部宗」義，有宗義中.亦有其說，故本頌結之，人不為奇也。

　　2次於「顯宗論`<F論＋（中）【甲乙】>`.載此一行頌」云難者，有宗義中.同談此旨，故彼論中有此偈頌，全非相違。

　　3次於光法師并泰法師釋者，人師異釋`<F釋＋（也）【甲乙】>`，不可必和會歟。

## **問：寶法師依正理論意.述還滅得體.作二解釋。爾者，第二釋意.如何釋之耶。**

　　進云：寶法師釋云:「即非擇滅得也.」(文)。

　　付之，依寶法師今釋，披正理論(九)現文云:「生死止息.是還滅義，即是六處.畢竟斷滅，此得所依.謂信等五，以是一切善根生長最勝因故。」還滅得體.可擇滅得(見)。是以，光法師釋.正理論意.約涅槃得明；圓暉法師.判生死止息.名為還滅，取涅槃得.為還滅體。若爾，寶法師第二釋意，甚似難思如何。

　　**答**：寶法師引正理論今文，還滅得體.作二解釋，其中初釋意云:「此得者.是擇滅得也。」其意即如光法師.并圓暉法師釋。

　　但第二釋意，正理論文.解還滅義.云「即是六處畢竟斷滅」，故釋「或是六處不生.即非擇滅得也」，亦非無其謂歟。

## 問：**下三靜慮根本地.可有捨受耶。**

　　進云：光法師釋云:「又准正理.婆沙，根本地中.無有捨受.」(文)。

　　付之，設雖下三靜慮根本地，何無捨受哉。

　　是以，1今論餘處(二十二)文.述持息念依地云:「有說：根本下三靜慮中.亦有捨受.」(文)。

　　2婆沙論(百三十九)中.明得意近行云:「離第二靜慮染.第九無間道時，得第三靜慮及彼近分六.」(文)。第三靜慮根本地.無捨受者，寧云得第三靜慮意近行哉。

　　**答**：見正理論(三十)餘處文云:「非明利識有死生義，以死生時.必昧劣故，由此故說.下三靜慮唯近分心.有死生理，以根本地無捨受故.」(文)。

　　勘婆沙論(九十八)說云:「梵輔梵眾.依未至地心.命終結生，大梵依靜慮中間心.命終結生。所以者何。命終結生心.唯捨受相應，捨受唯在初靜慮近分地`<F（有）＋非【甲乙】>`，非根本地故.」(文)。

　　光法師餘處(十)引此正理婆沙兩論文畢.云:「又准正理婆沙，根本地中無有捨受.」(文)。光法師今解釋中.云「又准正理婆沙.根本地中.無有捨受」，引文如下，即指此第十卷眾釋也。准正理婆沙兩論定判，述下三靜慮根本地.無有捨受之旨。餘處當卷之釋，其意如此。

　　1但於今論餘處「有說.根本下三靜慮中.亦有捨受」之文者，光法師釋此文云:「此非正義.」(文)。

　　2次於婆沙論「得第三靜慮及彼近分六」之文者，乘言便說也。婆沙論次上文云:「離欲界染…第九無間道時.得初靜慮及彼眷屬十二…離初靜慮染…第九無間道時.得第二靜慮及彼近分十二.」(文)。乘此言便云:「離第二靜慮染…第九無間道時.得第三靜慮及彼近分六」也。

　　披**婆沙論**處處之文，**或(九十三)**舉學八支捨緣.云「得果轉根.或退捨故」，乘此言便.出(九十四)十無學支捨緣.亦云「得果轉根.或退捨故」(文)。**或(百十)**明.未知當知根相應.亦念覺支相應法.云「謂餘八根」，乘此言便.述未知當知根相應.亦喜覺支相應法，同云「謂餘八根」(文)。**以實論之**，十無學支捨緣.無得果捨，未知當知根相應.亦喜覺支相應根.唯限六根，然而乘言便說。**例證如此**。准彼思之，云「得第三靜慮及彼近分六」乘言便說，非存第三靜慮根本地有六捨意近行歟。

　　已上**貞禪大僧都義**也，**聖禪擬講**.傳存此義。

　　或一義云：得第三靜慮者，得第三靜慮根本地果意近行(為言)。舉因顯果也。

　　已上**乘信僧都**.并**義海得業**義也。
<br />

# 俱舍論第四卷抄

## 問：**論文云:「今應思擇，一切有為.如相不同.生亦各異，為有諸法決定俱生.」(文)。光法師釋此文.作二解釋。爾者，初釋意.為一箇問歟。**答：為一箇問也**[陳藏二譯皆為二問，稱友未作二問明釋]**。兩方：

　　若為一箇問者，光法師述第二釋意云:「又解：總為一問.」(文)。初釋意.為一箇問者，與第二釋.有何差異哉。

　　若依之爾者，今文意.問有為諸法決定俱生之義，設雖初釋意.更不可為二箇問如何。

　　**答**：今文意.唯問有為諸法決定俱生之一事，故初釋意.不可為二箇問，故論中答此問云:「有定俱生.」(文)。以答文思問意，唯一箇問.無二箇問云事.炳然也，頗不可及異釋歟。

　　但於二釋義意`<F義意＝差意【甲】, 差異【乙】>`者，

　　**初釋**意云：「今應思擇，一切有為.如相不同.生亦各異」者，總標「一切有為`諸法[2-]`.[如]體相不同，生時亦各各別異而生」之旨。「為有諸法決定俱生」者，正是問言(為言)。至此處.始置「為有」之言故也。

　　**第二釋**意云:「今應思擇」以下之文，皆為問言也。「一切有為諸法如體相不同.其生亦各異，於此異體別生有為法中，為有諸法決定俱生」(為言)。

　　重意云：以「又解.總為一問」之總言思之，初釋意.有非問言之文云事.自問歟，故初釋意.雖為一箇問，與第二釋.其意相替也。

　　重難云：**泰法師**釋此文云:「一問。今應思擇.一切有為，如體相不同.生亦[各]異別生耶，為有諸法決定俱生.」(文)。此釋意，為二箇問(見)。光法師初釋意.可同之歟。

　　答：泰法師.今釋文言.雖似為二箇問，彼實可為一箇問也。「亦各異別生耶」者，為顯有為諸法決定俱生之言也，何可為別問哉。

## 問：**論文云:「謂一切法.略有五品.」(文)。爾者，今此色心等五品法外.可有餘法耶。**答：不可有餘法也。兩方：

　　若有餘法者，今論所說.色心等五品法者，即七十五種法也，此外更有何等法哉。

　　1若依之爾者，見光法師解釋，或引**正理**(十一).**入阿毘達磨**.**婆沙論**(二十八.百九十六.百四十三)等說畢，云:「准上諸論，欣厭定有。」

　　2或引**婆沙論**處處(四十五.七十五)文畢，述：「准上婆沙文，別說有怖。」若許欣厭及怖心所者，今此色心等五品外.寧非有餘法哉。

　　**答**：披今論文，既說「謂一切法.略有五品，一色.二心.三心所.四心不相應.五無為。」一切之言是廣，豈可有所殘餘法哉。

　　1但於欣厭心所者，**光法師**釋此事云:「准上諸論.欣厭定有，然此論中.不別說者，以非恒起.或非竝生，故不說為大善地法.」(文)。此釋意云：准正理入阿毘達磨婆沙等諸論說，善心所中.欣厭定有。然此論文，明大善地法.唯列信等十法.不說欣厭者，以非恒起.或非竝生故也。理實而言，即可大善地法所攝(為言)。[**正理**.說二及言.兼攝欣厭]

　　2次於怖心所者，**光法師**自問答云:「問：准上婆沙文.別說有怖，何故此論不說。解云：此論據顯，故於不定.但說八種.不說怖也。或可，等中亦攝。或可，論意各別.」(文)。此三釋中，依初二釋意者，今論意.怖心所.是不定地法所攝(為言)。依第三釋意者，今論意.總不說怖心所云歟。若爾，何釋意.不定地法外.不可有怖心所也。

　　次七十五種法外.可有餘法，即欣厭及怖心所等是也。七十五種法者.就□為本法論之，故此外有餘法.全非所痛也。

## 問：**頌文云:「欲微聚無聲.」(文)。爾立微聚名，為唯限八事俱生.為當可通九事十事等耶。**答：此事雖為上古未決，且可存「唯限八事俱生」之義也。兩方：

　　若唯限八事俱生者，1見今論文.偈頌云:「欲微聚無聲.無根有八事.有身根九事.十事有餘根.」(文)。初標微聚名.言定可通九事十事，若唯限八事者.有何相濫.可云無聲無根哉。

　　2長行或說：「無聲有根諸極微聚，此俱生事.或九.或十。」「諸極微聚」之言，指九事十事。或述：「於前諸聚.若有聲生，如次數增.九.十.十一。」「於前諸聚」之文，通九事十事十一事。或云：「若依體說，八九十等.便為太少，由諸微聚.必有形色有多極微.共積集故。」立微聚名，亦亘九事十事等(見)。

　　3是以，光法師或釋「欲微聚無聲」等之頌文.云:「微聚是假，假必依實，實有多少不同.」(文)。若不通九事十事等者，寧可有多少不同哉。或破古德「身中遍能發聲，其聲微少[小]，論說無聲.無麁顯聲」之義.云:「此解不然，微聚據體.不論[小]少大.」(文)。如今能破者，可通九事十事等聞[問]。

　　4何況，勘舊俱舍論`<F論＋（三）細註【乙】>`文云:「若有根隣虛，無聲.即九物俱生.或十物俱生.」(文)。舊譯隣虛者.新譯微聚也，隣虛既通九物十物，微聚豈限八事俱生哉。

　　若依之爾者，今論文云:「色聚極細.立微聚名。」光法師判「言微聚者.顯細少聚」，明知.立微聚名.唯限八事俱生.云事，如何。

　　**答**：披今論文云:「色聚極細.立微聚名，為顯更無細於此者。此在欲界無聲無根.八事俱生.隨一不減.」(文)。既述「色聚極細.立微聚名」，以九事十事.不可云色聚極細。又結「八事俱生隨一不減」，唯限八事俱生之旨.分明也。

　　光法師釋此文，或云:「於欲界中.色聚極細，無聲無根.外山河等，猶八俱生.隨一不減.立微聚名，為顯更無細於此者。言微聚者.顯細少聚，謂色聚中.極細少聚.名為微聚。即微是聚也，非是極微名為微聚。」或云：「應知.微有二種。一色聚微，即極少八事.俱生不可減也。此論據斯說。[二極微微]」據色聚微.立微聚名，唯限八事俱生.不通九事十事(為言)。故雖古來未斷，且所存今義也。

　　1但於「欲微聚無聲」等之頌文者，「欲微聚.無`㆑`聲無`㆑`根有`㆓`八事`㆒`」訓之時，全不可為難。

　　2次於今論「無聲有根.諸極微聚」等之文者，據極微聚之義，九事十事等.名為微聚，故就此門.云或九或十也。「諸極微聚」之言，據極微聚論之.云事，炳然也。「於無`<F無＝前upカ【乙】>`諸聚.若有聲生」等之文.「若依體說.八九十等」等之說.會通之趣准之可思。[zs10如是眾微展轉和合.定不離者說為微聚。]

　　3次於光法師「微聚是假.假必依實」等之釋者，按解釋前後，初標「一切諸色.略有二種，一是極微聚.即五根五境，二非極微聚.即無表色」，次釋「此中且辨.極微聚也」畢，云「微聚是假.假必依實，實有多少不同，是即約假聚.明有實義[數]也」，文相起盡無諍，據極微聚.名為微聚(見)。其極微聚中.有八事九事十事等多少不同，故云「實有多少不同」也，非云色聚微中.實有多少不同，更有何相違哉。「微聚據體.不論小大」之釋，准此義勢.可會通之。

　　4次於舊俱舍論「若有根隣虛.無聲即九物俱生」等之文者，舊譯之習，以極微.亦云隣虛也。故今論餘處(十二)文云「極微字剎那」.舊俱舍論(九)中云「隣虛字剎那」，若爾，隣虛之言.何唯限微聚哉。凡舊譯之言.於事不定，以彼為證.據難取`<F其＝共【甲乙】>`其信歟。

　　**重難**云：今論中.云「色聚極細立微聚名」，據色聚微.立微聚名。正理論云「此中且辨.極微聚色」，據極微聚.立微聚名。故光法師釋云:「應知.微有二種。一色聚微，即極少八事俱生.不可減也，此論據斯說。二極微微，即色極少.更不可分，正理據此說.」(文)。准此等定判思之，今論諸文.同據色聚微.可立微聚名也，而「無聲有根.諸極微聚」等之文.據極微聚.立微聚名云會通，頗似不辨兩論施設哉。

　　答：今論中.專明色法俱生，故述極微聚之義云事.一段大綱.是必然也。光法師「微聚是假.假必依實.實有多少不同」之釋，其意在之。但至「色聚極細.立微聚名」等之文，說色聚微之廢立云許也。故「無聲有根.極微聚」等之文，據極微聚.立微聚名之會通，敢無其過歟。

## 問：**正理論意，立微聚名，為唯限八事俱生.為當可通九事十事等耶。**答：雖有學者異端，且可存「唯限八事俱生」之義也。兩方：

　　1若唯限八事俱生者，正理論意.據極微聚.立微聚名，九事十事等.寧無極微聚之義哉。

　　2是以，寶法師引正理論「色之極少.更無分故」等之文畢.云:「准此論文，微是極微，聚是八九微等.」(文)。此釋無諍，彼論意.立微聚名.可通九事十事(見)。

　　若依之爾者，披正理論(十)文云:「如是眾微.展轉和合.定不離者，說為微聚.」(文)。九事十事等.更非定不離者，明知.立微聚名.唯限八事俱生云事.如何。

　　**答**：見正理論(十)文.述：「如是眾微.展轉和合.定不離者，說為微聚。此在欲界，無聲無根八事俱生.隨一不減。」定不離者.立微聚名，故唯限八事俱生.不通九事十事等也。身根眼等餘根.既非定不離者，豈可立微聚名哉。

　　1但於「正理論意.據極微聚.立微聚名，九事十事等.寧無極微聚之義哉」云難者，彼論總標文云:「有色有二，一是極微聚.二非極微聚…此中且辨極微聚色.」雖專據極微聚義說，其中**定不離者.立微聚名**，故唯限八事俱生.不通九事十事等也；然而**據極微聚.立微聚名**.云門，通九事十事等之義邊，強`<F強＝故【甲】>`不可遮之歟。

　　2於寶法師釋者，勘彼師疏.作二釋云:「`<F（或）＋極【乙】>`極微非聚.微是七微，聚色之中微聚最細。此文亦顯.色等極微.自類聚集，成其微聚。又釋：同正理，正理論云：『色之極少.更無分故.立極少名，如一剎那.名時極少，更不可折為半剎那。如是眾微展轉和合.定不離者，說為微聚。』准此論文，微是極微.聚是八九微等。二釋之中.後釋為善.」(文)。**初釋**意云：微聚之微.言目微塵，即是色等.自類七極微聚集，名為微聚(為言)。若自他極微合論.立微聚名者，唯限八事俱生可云也。**第二釋**意云：同正理論說.微聚之微.言目極微，今此極微聚集.名為微聚之時，色等自類極微**不限七極微**.通八九微等(為言)。若自他極微合論.立微聚名者，亦唯限八事俱生可云也。

　　重意云：聚是八九微等者，舉自類極微數，非指八事九事等之八九微等，有何相違哉(已上相傳`<F傳＋（之）【乙】>`義趣也)。

　　覺澄阿闍梨云`<F云＝曰【甲】>`：正理論意.**據極微聚`名<F〔名〕－【甲】>`.立微聚名**故，九事十事等極微之聚.故名微聚，其義必然也。故寶法師.引正理論「色之極少.更無分故.立極少名，如一剎那名時極少.更不可折為半剎那，如是眾微展轉和合.定不離者.說為微聚」之文畢，云：「准此論文，微是極微，聚是八九微等.」(文).自嘆此釋，判「二釋之中.後釋為善」，立微聚名.通九事十事等之旨，甚分明也。

　　但於正理論「如是眾微展轉和合.**定不離者.說為微聚**」之文者，有身根微.九事定不相離，有餘根聚.十事定不相離散`<F〔散〕－【甲乙】>`。定不離者.雖名微聚，通九事十事等.全非所痛也。

## 問：**寶法師意，四大種不相擊發聲.義可有耶。**答：不可有此義也。兩方：

　　若有此義者，若四大種.不相擊者.何可發聲哉。是以寶法師所引婆沙論中云:「有相擊者.便發生聲.」(文)。

　　若依之爾者，披寶法師餘處(一末).解釋云:「造定道戒大種.相擊發聲，非此所明。或可，彼大種不自相擊發聲，婆沙亦許有四大不相擊發聲.」(文)。如此釋者，四大種不相擊發聲之義可有(見)。如何。

　　**答**：四大種.發聲不發聲，是由相擊.不相擊義，若不相擊者.寧可發聲哉。故見寶法師所引婆沙論云：「應作是說，生欲色界.有情身中.多四大種.在一身內，有相擊者.便發生聲，不相擊者.即無聲起。雖一身中.必有聲界，非諸身分皆遍發聲.」(文)。四大種不相擊.不發聲云事，此文甚分明也。

　　但於寶法師餘處釋者，作定道二戒能造大種.或發聲.或不發聲之二釋中，第二釋意，定道二戒能造大種.微細寂靜故，不相擊發聲(為言)。全非云.雖不相擊.而亦發聲。

　　重意云：「婆沙論亦許有四大不相擊發聲」者，不相擊不發聲意也。即可訓「婆沙亦許`㆑`有`㆔`四大不`㆓`相擊發`㆒㆑`聲」也，惡讀文點.舉此疑歟。

## 問：**光法師解釋中云:「發智言成`<成＋（就）【乙】>`.據一身中相續不斷.」(文)。爾者，一相續身中.等流聲不間斷歟。**答：等流聲可間斷也。兩方：

　　若不間斷者，披光法師餘處(二)解釋，一相續身中.等流聲可間斷(見)。

　　若依之爾者，等流聲是廣，何一相續身中.可間斷哉。是以，一相續身中.長養聲.無有間斷，相例可同.如何。

　　**答**：見今論餘處(十三)文.定「表唯等流性」，等流聲者.語表業也，而由能發心發語表業故，發不發時別，一相續身中.可有間斷。長養聲者，諸支節中.輪環不絕故，據一相續身論之.無有間斷也。

　　故光寶師餘處[js2]釋云:「或長養聲.雖於一處而有間斷，若據一身.諸支節中.輪環不絕，說非異熟.其理稍隱.故不說之。若等流聲.有全間斷，說非異熟.於理稍顯.依[偏約]此明.」(文)。

　　准餘處定判.思當卷解釋，據一身中.相續不斷者.是長養聲，非等流聲也。

# 俱舍論第五卷抄

## 問：**論文云:「本論說此名眾同分.」(文)。光法師釋此文.作三解釋。爾者，第二釋意.今此眾同分者.有情同分歟。**答：可法同分也。兩方：

　　若有情同分者，第二釋意判：「又解：眾多法相似因，名眾同分。」定知.可法同分云事。

　　1若依之爾者，案論文前後.述「謂諸有情展轉類等」畢，云「本論說此名眾同分」文言無諍，指有情同分.名眾同分見。

　　2何況，次下段云「復有法同分.謂隨蘊處界」別舉法同分哉。

　　**答**：1「本論說此名眾同分」之言，汎可含有情同分.及法同分，同分之言.既亘有情同分及法同分，眾同分者.同分異名故也。

　　何況，思光法師「或可，頌文亦攝法同分，言有情者.簡異非情」之釋意**[稱友同]**，「同分有情等」之頌文.可攝法同分見。准知「謂諸有情展轉類等」之長行文，亦可攝法同分，故指之云「本論說此名眾同分」，何可簡法同分哉。

　　2但於「復有法同分.謂隨蘊處界」之文者，凡明同分.有總釋別釋之二段**[光寶泰同科][稱友亦爾]**。「謂諸有情展轉類等.本論說此名眾同分」者，是總釋段也，此同分言.可含有情同分及法同分。[「此復二種」乃至]「復有法同分.謂隨蘊處界」者.是別釋段也，全不遮總釋之段說法`<F法＋（同）upカ【乙】>`分。

　　故「本論說此名眾同分」之言.含有情同分及法同分.得意之上，作三解釋，隨應分別之也。

　　初釋云:「多體類等.名為眾同，分是別義」者，通有情同分及法同分，當上云「即分`<F分＋（名）【乙】>`同.故名同分，持業釋也**[如稱友]**」之釋意也。

　　第二釋云「又解，眾多法相似因.名眾同分」者，約法同分論之，當上云「同之分故.名為同分.依主釋也」之釋意也。

　　第三釋云「又解，眾多有情展轉同因.名眾同分」者，約有情同分釋之，同當「同之分故.名為同分.依主釋也」之釋意也。

　　若第二釋.約有情同分論之.得意者，第二第三釋.有何差異哉。爰知，第二釋.約法同分解之，第三釋.約有情同分明之也。

　　論眾[同分]一段之文.如此聊簡之時，何解釋意.不違論說也。已上相承義趣也。

　　愚推云。

## 問：**光法師解釋中.引正理論(十四)云:「`<F（云）＋何【乙】>`何異熟.謂地獄等及卵生等.趣生同分」等文，爾者，為證無差別同分體多義.引此文歟。**答：非為證無差別同分體多之義.引此文也。兩方：

　　若為證無差別同分體多義.引此文者，正理論今文.說趣生等.有差別同分相，何引此文.證無差別同分體多之義哉。

　　1若依之爾者，披**光法師**解釋，述「或體各多.如所依法」畢.引此文，任文相起盡，為證無差別同分體多之義.引之見。

　　2是以.**撲楊大師**(演祕二)作「無差別同分體一體多」之二釋畢，判「後說有憑.前無文也」，引此文為體多之釋證據，如何。

　　**答**：見光法師所引正理論文云:「云何異熟。謂地獄等及卵生等.趣生同分。云何等流。謂界地處種姓族類沙門梵志學無學等.所有同分。有餘師說：諸同分中，先業所引生.是異熟同分，現在加行起.是等流同分。」專說異熟等流等.有差別同分相，故非為證無差別同分體多之義.引此文云事，勿論也。

　　1但於述「或體各多.如所依法」畢.引此文.云難者，今論中.無差別同分.體一體多之相.分明不見，故光法師雖作「或云體一.或云體多」之二釋，何釋之下.無引證據也[s27猶如命根.體是一物]。引正理論今文事.泛為顯諸同分中.異熟等流等種類是多，非為證上義引之。若為證上義引之者，可云.故正理云。而云.又正理十四云，置又言，上釋之外.顯別義.之旨，炳然也。

　　2次於撲楊大師「後說有憑.前無文也」之釋者，光法師作「無差別同分.體一體多」之二釋，體一之釋下.無引論說，體多之釋下.引正理論今文，故文相連續.似引體多之釋證據，故撲楊大師.竊指光法師疏.釋「後說有憑.前無文也」歟。聖`<F聖＝望upカ【乙】>`光法師意.云之者，非為證無差別同分體多之義.引此文，可云也。

## 問：**從人趣死.還生人趣時，得捨同分義.可有耶。**答：可有此義也。兩方：

　　若有此義者，**今論**中.於`<F於＝出【乙】>`「有死生不捨不得同分」句云「謂是處死.還生是處」，舉「有死生亦捨亦得同文」句.述「謂是趣死.生餘趣等」。**婆沙**論文[s27].於「死此生彼.不得眾同分」句云「如地獄死.還生地獄.乃至夭[天]死.還生天等」，舉「死此生彼.亦捨亦得眾同分」句.述「謂地獄等死生異趣等」。任此等論說，從人趣死.還生人趣之時，不得捨同分.見。

　　若依之爾者，以道理思之，從人趣死.還生人趣，中有初念.何無得捨同分之義哉。

　　**答**：**今論**中.明有差別同分，云:「謂諸有情界地趣生.」(文)。**光法師**釋此文云:「謂諸有情中，三界九地.五趣四生.」(文)。解**正理論**「云何異熟.謂地獄等.及卵生等.趣生同分」之文，云:「若論五趣及胎卵濕生，皆不攝中有.」(文)。准此等釋，趣同分.及胎卵濕三生同分中.不攝中有同分，故知.從人趣死.還生人趣，中有初念.捨趣同分.得中有同分，隨其所應.捨胎卵濕三生同分.得化生同分云事。

　　但於今論中.出「有死生不捨不得同分」句云:「謂是處死.還生是處」之文者，從人趣死還生人趣之時.不得捨人趣同分.故云爾也。故**泰法師**釋此文云：「第一句者，謂是人趣處`<F生死還＝死還生upイ【乙】>`生死還人趣處，是有死有生.不捨不得人趣同分也.」(文)。婆沙論文.會通同之。餘趣之中.於是處`<F（死還）upカ＋生【乙】>`生是處之時.得捨不捨同分之相，准之可思。

## 問：**有宗意.非情法上.可立同分耶。**

　　進云：論疏中.不立之也。

　　1付之，非情法上.既有自類互相似義，何不立同分哉。

　　2是以，契經中.非情法上可立同分見，如何。

　　**答**：有宗意，非情法上.不立同分也。故**光法師**.釋今論「同分有情等」之頌文，或云:「有情簡異非情.舉所依法也.」(文)。或云:「或可，頌文亦攝法同分，言有情者.簡異非情.」(文)。

　　1但疑問之趣，是今論非情同分難意也。故**今論**云:「又何因不許有無情同分，諸穀麥豆.金鐵菴羅.半娜婆[娑]等.亦有自類互相似故.」(文)。光法師所引**正理論**中.救此難云：「由彼草等.無有展轉.業用樂欲互相似故，於彼不說.別有同分.」(文)。此文意云：有情有展轉.業用樂欲互相似義.故立同分，非情無此義.故不立同分(為言)。

　　重意云：有情非只有彼此同類展轉互相似義，亦有展轉業用樂欲互相似義，故立同分。非情唯有彼此同類展轉互相似義，闕無展轉業用樂欲互相似義，故展轉相似之義疎遠，不如有情，故非情法上.不立同分(為言)。

　　2但契經中.非情法上立同分者，是何契經說哉。任**正理論**「如是同分，世尊唯依諸有情說.非草木等，故契經言.此天同分.此人同分.乃至廣說」之契經中說.唯依有情立同文見，若爾，契經中非情法上立同分.云文，頗難有歟。設有此文者，非情法上.有彼此同類展轉互相似義.故且立同分.云歟，理實論之.可說非情法上.不立同分也。

## 問：**有宗意，同分上.可立同分耶。**

　　進云：論疏中.不立之也。

　　1付之，能同同分相望.其體各異，若同分上.不立同分者，何可起無別覺施設哉。

　　2例如得上立小得.相上立小相，如何。

　　**答**：若同分上.更有同分者，展轉應有無窮過，故同分之上.不立同分也。

　　1但疑問之趣，是今論別有同分難意也。故**今論**云:「又諸同分.展轉差別，如何於彼.更無同分，而起無別覺施設耶.」(文)。光法師所引**正理論**(十二)中.救此難云：「由諸同分.是同類事等因性故，即為同類展轉相似.覺施設因，如眼耳等由大種造.方成色性，大種雖無餘大種造.而色性成.」(文)。此文意云：同分令同諸法等因性故，同分之上.雖不立同分，於同分起無別能緣覺惠.起無別施設名言，如彼大種造眼耳等色，能造法故，大種之上.雖不立大種，大種即色性成(為言)。

　　2但於「得上立小得.相上立小相」云難者，成有情專由能得之得，成有為偏由能相之相，離此之外.無成有情.成有為之義，故大得之上立小得.大相之上立小相也。

## 問：**依身在欲界，可起上二界同分耶。**答：可起上二界同分也。兩方：

　　1若起上二界同分者，是三界有情總報也，更不可有他界現起之義。

　　2是以，非得[隨]同分判性類，無有他界現起之義，同分例可`<F可＋（爾）？>`。

　　若依之爾者，光法師餘處(七)解釋中.明「不相應行不立等無間緣」云:「同分三界.可俱現前.」(文)。如解釋者，依身在欲界.可起上二界同分.見，如何。

　　**答**：依身在欲界.可起上二界法同分也，即起所同上二界法之時.可起能同法同分故也。**光法師**餘處解釋中，或云「同分三界.可俱現前」，或判「同分亦有多體，出[於]三界中.可俱現前」，即顯此意也。

　　1但於「同分者.是三界有情總報也.更不可有他界現起之義」云難者，依身在欲界.起上二界同分者，是法同分.非有情同分，故此難不可來。

　　2次於「非得隨同分判性類.無有他界現起之義」云難者，非得隨同分判性類者，隨所依有情同分判性類故，亦無他界現起之義也。故光法師餘處(四)所引**婆沙論**(百五十八)中，述判非得性類云:「但依命根眾同分轉，故隨所依性類差別.」(文)。

　　尋：生無色界.可起色界法同分耶。

　　答：生無色界.不起所同色界法故，不起能同法同分也。

　　**疑云**：生無色界.起無漏四靜慮[得]之時，豈不起彼能同法同分哉。

　　答：同分唯是有漏法故，不可隨所同無漏法定地繫。如云「有漏自地依.無漏隨生處」，可隨生處定地繫，故生無色界.起無漏四靜慮[得]之時，彼能同法同分.可無色界繫。

# 俱舍論第六卷本義抄

## 問：**光法師.能作因得名.作依主釋云:「謂能作是親因.」(文)。今此親因者，指能作因中親因歟，為當以餘五因名親因歟。**答：以餘五因.名親因也。兩方：

　　若指餘五因者，既釋能作因得名.云「謂能作因[-]是親因」，何可就餘五因論之哉。

　　若依之爾者，餘五因既親因，「能作是親因」尤可指彼哉。

　　**答**：**光法師**於能作因得名.作依主釋之時.云「謂能作是親因」，尤可指餘五因也。此釋意云：能作之號.名餘五親因，於此親因.有不障礙.疎義，故「能作之因.名能作因」云也。

　　若指能作因之中親因.云「能作是親因」者，於能作親因難有依主釋義哉，此釋意.約一切能作因.有依主釋云也。彼遍行因得名.不作依主釋.云事，與遍行惑為因之時.二`<F二＝一upカ【乙】>`分雖有依主釋義，亦與非遍行惑為因故.偏難名遍行之因云也。故**光法師**即釋此事云:「遍與五部染法為因.故名遍行，行[遍]行即因名遍行因.持業釋，不得言遍行之因.以亦通與非遍為因故.」(云云)。准之思之，能作因得名.作依主釋之時，唯約一類能作疎因.不可作依主釋也。

　　**重難**云：光法師**第七卷疏**云:「又解：能作中.既有親疎.而得說言能作之因，增上之中.亦有親疎.亦可說言增上之緣.」(云云)。此釋無諍，於能作因中.論親因疎因.見，如何。

　　答：此釋意云：於能作因.就親因疎因.作依主釋，如於增上緣約親緣疎緣.可作依主釋(為言)。非謂能作因中分親`<F因＝疏upカ【乙】>`因，更非相違也。

　　**一義**云：述謂能作是親因.餘不障者是疎因，約能作因中.分親因疎因也。此釋意云：於能作因得名.作持業釋.是本義也，此上約疎能作因一類.亦可有依主釋云也，光法師第七卷疏釋.即此義證據也。

　　但此義意，會遍行因不作依主釋者`<F者＝有upカ【乙】>`，遍行隨眠中一類.與非遍行隨眠不``<F不＝亦upカ【乙】>``為因之類故.混難云遍行之因也。能作因中.約疎能作因一類.可云能作之因，故就此類作依主釋也。

## 問：**論主意，可許六因耶。**答：不許也。兩方：

　　若云.許之者，頌文云「許因唯六種」，長行述「對法諸師.許因唯有如是六種」，偈頌長行.同置許言，豈非顯不信之義哉。

　　1若依之爾者，披**論文**前後.未見破六因之文哉。

　　2是以，**寶法師**引「此亦有餘同類因等，是故俱有因義得成」之論文，云:「論主許有部俱有因義也.」(云云)。俱有因既許之，餘因何不許之哉。

　　3何況.六因正出**大乘論**說，論主尤可許之哉，如何。

　　**答**：六因是非經說，故論主意.不許之也。故見**本論**文，偈頌云「許因唯六種」.長行述「對法諸師許因唯有如是六種」，偈頌長行.同置許言，是顯不信之義也。是以，**光法師**釋此文云:「許因唯六.簡異諸宗。」**寶法師**釋.此文云:「此以四緣有經文說.六因無經文故，故云.對法諸師許因唯有六種，此明無增減也.」(云云)。**圓暉法師**釋云:「經部等宗，不許六因.無經說故，許有四緣.有經說故。然有部宗中，迦多演尼子大阿羅漢.靜室`<F室＝慮【甲】>`思惟言：有六因經.是諸天傳來。非餘部許，故論云：對法諸師.許因唯有如是六種。」(文)。論主意.不許六因云事，此等定判.最分明哉。

　　1何況，**當卷**論文.云：「而諸世間.種等芽等.極成因果.相生事中，未見如斯同時因果。」[js10]**餘卷**論文.云：「仁雖許爾，[而]契經中不許此二互為因果。」論主意，不許同時因果.見。若不許同時因果者，不可有俱有相應二因事.亦必然也。不立俱有相應二因者，餘因亦不許之哉。

　　加之，廣勘諸論說，**婆沙論**`<F論＋（十六）細註【乙】>`云:「然此六因.非契經說，但說有四緣性.謂因緣性.廣說(乃至)增上緣性，今欲以因分別緣故.說此六因.」(云云)。寶法師引**正理論**「如是六因.非佛所說.如何本論自立此名，定無大師所不說義.阿毘達磨.輒有所說。經中現無.由隱沒故，自相可得`<F得＋（決定應）【乙】>`有」之文畢，云:「准此論文，六因四緣.是小乘義，四緣有文.六因無文，以無正經文故.言：對法諸師.許因唯有如是六種。」(文)。任此等定判，全無一經.明說六因之說歟。故論主意.`<F朋＝明【甲乙】>`朋經部宗義，不許六因也。

　　2但於寶法師「論主許有部俱有因義也」之解釋者，論主意.實雖不許俱有因，本宗義故.一往亦許俱有因之門有之，寶法師解釋.即顯此意也。[且顯結歸本宗之義]

　　3次於「大乘論中.亦說六因」之難，更寶法師雖釋「大乘**對法論**.亦有六因.能作因有`<F〔二〕－【乙】>`二十因」，未委釋其相[雜集：能作因差別略有二十種]，退撿對法論文.第四卷未，次第釋能作因.俱有因.相應因.同類因.遍行因.異熟因相，其名雖同俱舍等說，其義全異有宗所談，彼論依憑.又不知何經說。故寶法師釋.云：「未知大乘十因六因及四緣義[**述記**：大論三十八.但有三種十因，及五果體…]，出何經文。」若爾，論主意.何必可依用哉。何況，彼述大乘義門.既非小乘所談，故疑難之旨.旁無其過歟。

　　**重難**云：1婆沙.正理.**一說意**，述六因諸經處處散說之旨。設雖散說，若出經說者.論主意何不許之哉。

　　2次今論之許言.若顯不信之義者，**顯宗論**何不改頌.云「許因唯六種」哉。

　　答：1見婆沙正理所引經文.未正列六因之名，薩婆多師設雖備六因證據，餘部不可必依用之。彼「是名見為根信.證智相應」之文，何必說相應因哉。「眼及色為緣生眼識.三和合故觸.俱起受想思」之文，何必說俱有因哉。(餘因證文.准之可思。)故以此等經文.為六因證據事，甚以𮤀𮤁[镸＊芳][镸＊非][髣髴]也。論主意.不可依用之歟。

　　2次於「顯宗論頌.可改許言」云難者，論主為顯不信之義.雖置許言，泛爾之許言.亙自他共，強不違，何之言.顯宗論頌.不改許言也，非如傳說言.偏顯不信之義，故非強疑歟。

## 問：**頌文云「除自餘能作」(文)，能作因除自體故，光法師如何釋之耶。**

　　進云：光法師釋云:「自於自體恒為障礙，故自望自非能作因.」(文)。

　　付之，一切諸法.恒不失自性，若自體障自體者.何可有可生之義哉。何況，諸法自性.恒不失其性，更`<F更＝既【乙】>`不可云障自體哉。

　　**答**：自於自體.恒為障礙之理，實似難思。

　　**元瑜疏**云:「即自於自.恒為障礙，謂彼自體障礙自體.**不令改轉**，故即障因。」**惠暉疏**云:「以自體恒障自體，如一念眼識現在.第二眼識同時.如何得生。以相障故，自體不為[與]自體為能作因也.」(文)。兩師同雖述自體障自體之旨，難得其意。[s20自性障礙自性，**令不自在**][英憲：且如色法，恒備色自性.不轉餘心心所等性，是守自體不自在義。][勝解：於境自在立解脫名]

　　暫任常談.思此事，刀自不切刀.指自不觸指等之理，是自體障自體之義也。故**元瑜疏**.釋正理論「謂無障義是能作因，自於自體恒為障礙」之文云:「又解：如刀能割為用，若有障礙.便不能割，＊更不自割.明知自礙，割他之障.或有或無，**割自之障**.曾無暫捨。如是諸法.自於自體.無成因用，故言恒障之。」

　　**正理論**云:「有餘師說：自於自體.不見有用，故非因緣，猶如指端刀刄眼等.」(文)。**婆沙論**`<F論＋（二十）【乙】>`云:「復次，若自性於自性.為能作因，便違世間諸現見事。謂指端不自觸.眼不自見.刀不自割，諸有力人.不能自負，如是一切.」(云云)。准此等說，又可思其意也。

　　私云：述自體望自體.非能作因事，正理論舉四異說，婆沙論有八復次，可引見之。

## 問：**頌文云「俱有互為果」(文)，今此互為果義，為論主始所立.為當有宗古義歟。**答：可云有宗古義也。兩方：

　　若云論主始所立者，光法師釋「法與隨相.非互為果，然法與隨相.為俱有因」之論文云:「論主出說一切有部師過.」(文)。圓暉法師解釋同之。若爾，互為果義.是有宗古義云事，解釋最分明哉。

　　1若依之爾者，婆沙論中.以同一果義.釋俱有因，未正舉互為果義，知非有宗義云事。

　　2是以.正理論中.互為果義付過失，遂在`<F在＝存upカ【乙】>`同一果義.見。顯宗論中.改頌結「俱有一果法」，互為果義.若有宗古義者，何正理論難之.顯宗論改頌哉。

　　3加之，見光法師解釋前後，上舉俱舍師救，非同一果義.成互為果義，下引入阿毘達磨論「諸有為法.＊更互為果.或同一果，名俱有因」之文[ལྷན་ཅིག་འབྱུང་བའི་རྒྱུ་ནི་ཕན་ཚུན་འབྲས་བུ་ཆོས་རྣམས་ཏེ། 藏譯唯有一解，同俱舍論]，云述俱舍師釋.云：「彼論後造，言互為果.學我世親阿闍梨也.」(文)。一段解釋無諍，互為果義.可論主始成立.見，如何。

　　**答**：以互為果義.釋俱有因云事，可云有宗古義也。其故，凡六因者.獨出有部一宗義，設雖互為果義.何非有宗古義哉。是以，**論**文云:「法與隨相.非互為果，然法與隨相.為俱有因，非隨相於法.」(文)。**光法師**釋此文云:「論主出說一切有部師過.」(文)。**圓暉法師**釋此文云:「此文是論主出有宗.以互為果釋俱有因.有過也.」(文)。此等解釋無諍，互為果義.是有宗古義見。

　　何況，**寶法師**解釋中，舉互為果同一果二義畢.云:「順正理師.以違婆沙故從一果，入阿毘達磨將不違理.遍舉二因，此論略故.但舉其一.」(文)。「此論略故但舉其一」之言.無諍，互為果同一果二義.俱有宗本義.見。

　　加之，正理顯宗兩論中.雙舉互為果同一果二義，若非有宗義者.何二義俱可舉之哉。就中，**正理論**明相應俱有二因差別，「有餘師說，由互為果義.立俱有因.」(文)。若論主始所立者，可云經主義，更不可云有餘師說哉。**顯宗論**述相應俱有二因差別，不置有餘師說之言，云：「由互為果.立俱有因.」(云云)。若非有宗古義者，彼論直載之哉。加之，**雜心論**中，偈頌云「當知共有因.展轉為因果」，長行云「若一時起.展轉為果，是共有因」，或云：「有對造色非展轉果故，非共有因.」(文)。俱舍以前論藏中.＊更舉互為果義，非論主始所立.云事，誰可疑之哉。

　　1但於「婆沙論中不舉互為果」云難者，設雖有宗古義，何必婆沙論中.可舉盡之哉。有宗古義中.婆沙論文.不舉之事，例證非無歟。[s16展轉為俱有因]

　　2次於「正理論破互為果義.顯宗論改頌」云難者，設雖有宗古義非所存義之時，正理論破之.顯宗論改頌.亦有何疑哉。雖有宗古義.顯宗論**改頌**事，彼如云「三界染心中.得六六二種.色善二學三.二無餘自得」，述「此上十七[六]處.名色界於中.初二二三三.第四靜慮八」等也。

　　3次於光法師一段解釋者，有宗二義之中.俱舍論偏明互為果一義，故付之俱舍師.偏成互為果義，亦述「學我世親阿闍梨也」也.云爾，故.非謂互為果義.論主始案立也。

　　**重難**云：以互為果義.釋俱有因者.有宗古義云事，暫可許之。但以光法師圓暉法師釋.為證據事，不可然。彼凡論主不許同時因果故，論主於有宗所立俱有因.出過云事也，差別互為果同一果二義.非謂互為果義付過，何為證據哉。

　　答：此事實爾也，只備一往證據也。

## 問：**地大種與地大種.可為俱有因耶。**答：不可為俱有因也。兩方：

　　若為俱有因者，婆沙論`<F論＋（十六）細註【乙】>`并正理論`<F論＋（十五）細註【乙】>`中，地大種與地大種.不為俱有因.見。

　　若依之爾者，多種地大種極微.造一所造色之時，地大種何不為俱有因乎。

　　**答**：**婆沙論**(十六)云:「應作是說：四大種體.若有偏增.若無偏增，地為三俱有因.三為地俱有因。所以者何。地不觀地生所造色，以一切法不知[觀]自性及同類體為他因故。乃至風大種亦爾.」(文)。**正理論**(十五)云:「如四大種更互相望.為俱有因，雖有體增體不增者，而更一一更互為因。自體不應待自體故.亦不應待自類體故，一一大種.唯待餘三，要四大種.異類種`<F種＝和【乙】>`集.方有功能生造色故.」(文)。

　　此等文意云：地大種藉餘三大種力.餘三大種藉地大種力.造一所造色，四大種相望互為俱有因云也。如堅等物有.同時設雖有多種地大種極微造之，無有地大種極微藉地大種極微力.造一所造色之義，故地大種極微.望地大種極微之時.闕同一果之義，故不為俱有因云也。餘三大種自類相望.不可為俱有因事，准之可知。若如此得意之時，難勢自被遮乎。

## 問：**婆沙論評家意，存「四大種體增」義歟。**

　　答：婆沙論中，有四大種體增用增二說，不舉評家義也。兩方：

　　若云存體增義者，婆沙論中.雖舉四大種體增用增二說.未判正否哉。

　　若依之爾者，光法師今解釋中.引婆沙論評家義云:「四大種體.若有偏增.」(文)。如解釋者，婆沙論評家意存「四大種體增」義.見，如何。

　　**答**：見婆沙論文.云「應言.大種體有增減」.云「有說.大種體無增減」，雖<F雖＋（舉）【乙】>體增用增二說，更無判正不。是以，**光法師**餘處(四)解釋中云:「然婆沙(一百三十一)說，四大種.或說體增.或說用增，然無評家。俱舍同用增，正理同體增.」(文)。

　　但於光法師今所引文者，正見**婆沙論**(十六)文云:「評曰：應作是說，四大種體.若有偏增.若無偏增，地為三俱有因.三為地俱有因.」(文)。若有偏增者.當體增義，若無偏增者.當用增義也。若如是得意之時，評家意.非唯存用增義也。

　　一義云：見**婆沙論**次上文.云：「[有欲令四大種體無偏增者…]有欲令四大種體有偏增者，彼作是說：地大種與四大種.為俱有因，四大種與地大種.為俱有因。所以者何。地大種有多體，於中，一與多為俱有因.多與一為俱有因故，乃至風大種亦爾。」許地大種與地大種.為俱有因之義。評家破比師義，設「四大種體.若有偏增.若無偏增」，地大種與地大種.不可為俱有因云也。若爾，「若有偏增.若無偏增」之言，遂指前二師說也，不自義云「若有偏增.若無偏增」，更非疑也。

# 俱舍論第七卷抄

## 問：**光法師意，六因四緣作用可別耶。**

　　進云：光法師釋云:「六因四緣.作用各別.」(文)。

　　付之，俱有等五因望因緣.其用是同，能作因望增上緣.其義亦同，等無間緣所緣緣.望有力能作因.差別難辨，何云六因四緣作用各別哉。

　　是以，1.**今論**云「因緣五因性」.述「增上即能作」。2.**婆沙論**(十六)說「謂前五因是因緣.能作因是餘三緣」，六因四緣作用無別(見)。

　　3.加之，寶法師判「作用既一.故知無異」，六因四緣作用無別之旨.釋成。如何。

　　**答**：因是親生之用.緣亦疎助之義，故六因門中歷法取能生用，四緣門時.隨應顯生長義，義門既異.作用各別也。

　　故正理論云:「是故不見等無間緣及所緣緣有因攝義，此與因別.理不待言。唯初後二緣.應辨與因別，此既有別，餘之二緣.緣義等故.亦應有別，故有總辨緣因異言：謂因能生.緣能長養，猶如生長[養]二母差別.」(文)。顯宗論(十一)云:「且等無間及所緣緣.既非因攝，故知餘二.義亦有殊，緣義等故.與因皆別，故有總辨因緣異言：因謂能生.緣能長養，猶如生長[養]二母差別。(乃至)此總意顯.因親緣疎，故因緣中.親疎數廣[故因親中.親五疎一，緣疎之中.疎三親一].」(文)。良以.一法現前.對望多果之時.乃有無量無邊作用，故各有因用緣用.親疎之差降也，故光法師「六因四緣作用各別」之解釋.尤盡文理哉。

　　1.但於今論文者，光法師會云:「若謂六因四緣作用各別.互不相攝，然說因緣攝五因.增上緣攝能作因者，據用相似.以明相攝也。其等無間.及所緣緣.不似因故，故因不攝.」(文)。

　　2.次於婆沙論文者，光法師釋云:「婆沙初師，約體以明.因緣攝五.能作攝三，若據能作體寬.實攝四緣.增上體寬能攝六因，所以但言能作攝三.增上攝一者，此師意說.六因四緣相對明攝.且據一相體悉□即結[且據一相攝體盡即休]，故說因緣攝五.能作攝三。[增上]為能作因外.有餘五因，[能作]增上緣外.有餘三緣，明其相攝.故不別說能作攝四.增上攝六.」(文)。

　　3.次寶法師解釋者，人師異釋.其義非一，存光法師解釋意之時.不可及會釋也。

## 問：**光法師意，生等五因.相攝四緣時，作因緣攝.增上緣攝二釋，爾者，何釋為正耶。**

　　進云：光法師釋云:「又解，前解為正.」(文)。

　　付之，依解釋見論文，**俱舍論**云「因緣五因性」.云「增上即能作」，**婆沙論**云「謂前五因是因緣.能作因是餘三緣.」(文)。而生等五因.既能作因所攝也，尤可云增上緣攝哉。

　　**答**：見**光法師**解釋前後，上作「生等五因是因緣攝」云釋了，A解云:「生等五因.是因緣攝，故.婆沙十七通無時非因難.正義家云：應說彼依六因作論，因名所表.通六因故。解云：彼文據因緣為問答，既正義解因緣具說六因，明知.因緣亦攝能作因中生等五因。又婆沙一百三十一云：大種與所造色.為幾緣。答：因增上，因謂生因.依因.立因.持因.養因，增上謂不礙生及唯無障。解云：彼文據四緣為問答，因者即是四緣中因緣，以此明知.生等五因.因緣攝.」(文)。[B又解：生等五因是增上緣攝。]

　　下**判**正不之處云:「問：前解生等五因是因緣攝.後解是增上緣攝，何者為正。1.解云：婆沙五事既無評文，兩說不同.誰能輒定。2.又解：前解為正。婆沙釋造色中，前解即言應作是說.後解即云有餘師言；又通無時非因難中.正義家云.應說彼依六因作論。以此故知.前解為正.」(文)。

　　重見**下文**釋「大於所造能為五因」之論文.云:「生等五因名因緣，兩釋如前。或四緣中因緣攝，婆沙且說十因為因緣，准此文.非是增上緣。古德解.大望所造因增上者，或言因者是俱有因.或說同類因.或說俱有同類因，亦不應理。婆沙及此論.皆說生等五因是因緣，又發智據四緣作論故.因是因緣，舊人不悟生等五因是因緣攝，所以種種異解.」(文)。生等五因.是因緣攝之旨，引證據立道理之趣，三處定判.既為委悉，不及學者聊簡歟。

　　但於俱舍婆沙兩論所說者，**光法師**釋云:「問：若據此解，因緣亦攝能作少分.能作亦攝因緣少分，何故此論婆沙.明相攝中不說。解云：理實亦攝.而不說者，以非全攝.略而不說.」(文)。任今問答.可會通之也。

## 問：**無漏戒能造大種.與所造戒可為因緣耶。**答：不可為因緣也。兩方：

　　若為因緣者，有漏無漏法.其性既別也，何可為因緣哉。

　　若依之爾者，生等五因.是因緣攝者，是**光法師**今解釋也。而無漏戒能造大種.望所造戒之時.既具生等五因，尤可為因緣也，如何。

　　**答**：有漏無漏法.其性各別，故全不可為因緣.云事，文理必然也。

　　故**品類足論**(六)云:「[有法云何.謂有漏法。…隨有轉法.及]有漏[-]為因法云何。謂有漏法。」有漏為因法中.唯出有漏法，無舉無漏法。

　　**婆沙論**[s165]述諍[净]初靜慮.與無漏初靜慮不為因緣.「有漏法非無漏因故.」(文)。

　　此等論文，有漏法與無漏法.不為因緣之旨.亦分明也。故無漏戒能造大種.與所造戒.不為因緣之事，更不可疑之。

　　但於「無漏戒能造大種.與所造戒.具生等五因」云難者，光法師「生等五因.是因緣攝」云釋意，能造大種望有漏色法為生等五因.是因緣攝云也，無漏戒能造大種.望所造戒為生等五因.是可增上緣攝也。故**元瑜疏**云:「三藏意解.四大望聲得為因緣，如婆沙四大蘊中釋.因者五因。西方釋者，應有四大望無漏色為因緣過。便言：因者.望同性造色.非異性，是即於能作因中.四大望同性造色.生等因，是因緣義.」(文)。

## 問：**通果心所依定.與通果心可為因緣耶。**答：不為因緣也。兩方：

　　若為因緣者，通果心所依定.望通果心之時.五因俱無之，何可為因緣哉。

　　1若依之爾者，**識身足論**出「無記意識.無記為因.非善為因.非不善為因」之類，唯舉「威儀路工巧處意識」[及色無色所繫染污意識]，無出通果心。

　　2加之，**婆沙論**出「法是初靜慮果.彼法非初靜慮為因」之類，雖舉「[三界結斷及]初靜慮果欲界通果心品」，無出初靜慮果.初靜慮通果心品。如此等論判，通果心所依定.與通果心可為因緣.見，如何。

　　**答**：通果心所依定.望通果心之時.五因既無之，何可為因緣哉。

　　**光法師**一解意，雖述「生等五因.是因緣攝」之旨，彼以能造大種.望所造色論之，未見心心所立生等五因之文。以此等道理思之，通果心所依定.望通果心之時.不為因緣云事，是必然也。

　　12但於識身足論并婆沙論文者，略不舉之歟。

## 問：**初靜慮三天中.俱可有等無間`<F〔緣〕－【乙】>`緣非等無間緣法耶。**答：俱有之。兩方：

　　若三天俱有此類者，今彼`<F〔彼〕－【甲】, 彼＝此【乙】>`**論**文.出等無間非等無間緣，唯舉「阿羅漢最後」一剎那「心心所」法。若爾者，大梵天難有此類哉。[心為等無間/心等無間]

　　若依之爾者，見**品類足論**文.初靜慮無所簡，可有等無間非等無間緣法.見，如何。

　　**答**：若就位論之，未來現前正起心心所法.是等無間非等無間緣法，故亘初靜慮三天.俱可有此類也。是以，**品類足論**.出初靜慮中.是等無間非等無間緣之類云:「謂未來現前正起心心所法.」(文)。此文無所簡，亘初靜慮三天.俱可有此類云事，是必然也。

　　若就畢竟等無間非等無間緣法論之，阿羅漢最後一剎那心心所法.即此類，故初靜慮三天中.除大梵天.餘二處.可有此類也。**今論**已生心心所法中.出等無間非等無間緣之類，故唯舉阿羅漢最後一剎那心心所法也。若爾者，兩論所說.更非相違。

　　**尋云**：見**品類足論**.四無色地中.等無間非等無間緣法中.舉阿羅漢最後心心所法，四靜慮中.等無間非等無間緣法中.不舉阿羅漢最後心心所，有何故哉。

　　答：品類足論之習，四靜慮唯取善故[一切是應修…]，其中等無間非等無間緣之句.唯取未來現正起心心所法，不出「過去現在阿羅漢命終時心心所」。四無色體.廣取善無記故，其中等無間非等無間緣之句.不限未來現前正起心心所法，兼舉過去現在阿羅漢命終時心心所法也，易知之。

## 問：**眼識無間生眼識義可有耶。**答：可有此義也。兩方：

　　若有此義者，1淨影大師**大乘義章**(第五)依毘曇意云：「五識一念.無思量性.[不辨得失，為是無悔]」(文)。

　　2**婆沙抄**(第七末)云:「若古德**文備**法師等，依雜心第一卷.五識唯一念.」(文)。

　　3加之，**八犍度論**(第二十一)云:「苦根.彼苦根因增上，無緣無次第.[樂根，因緣增上，無次第（九字〔－〕【三宮】）]」(文)。

　　任此等人師解釋.論家定判，眼識無間生眼識之義.不可有(見)。

　　若依之爾者，光法師今解釋中.眼識無間可生眼識見如何。

　　**答**：眼識無間生眼識之義.可有也。故**光法師**釋云:「問：六識展轉相望.皆得作等無間不。答：皆得。故**五事論**云：『眼識無間.非定起意識，於六識身.容隨起一種。若眼識無間.定起意識者，則苦根不應為苦根等無間，苦根唯在五識身故。若爾，便違根蘊處說，如說苦根與苦根.為因等無間增上。然一眼識了別色已.無間引起分別意識，故作是言：眼識先識，眼識受已.意識隨識。』」(文)。

　　加之.**婆沙論**(百三十一)云:「此中眼識.與眼識為因等無間增上，非所緣…等無間者，謂眼識等無間.眼識現在前.」(文)。重舉一箇問答.云:「問：眼等五識.展轉無間現在前不。答：諸瑜伽師說：眼等五識展轉無間.不現在前.皆從意識無間生。故阿毘達磨諸論師言：眼等五識展轉.皆得無間而起。若不爾者，違根蘊說，如彼說：苦根與苦根.為因等無間增上非所緣.」(文)。

　　即撿**發智論**根蘊文，云:「苦根與苦根.為因等無間增上，非所緣.[s146]」(文)。

　　眼識無間.生眼識之旨，此等定判.實分明也。

　　1但於大乘義章釋者，五識唯緣現在境故，多念相續.重緣一境之義.無之，故.五識無悔云也，泛非云五識無多念相續之義.全非相違也。

　　2次於婆沙抄釋者，解釋背實義者.不必依用之。

　　3次於八犍度論文者，既違同本異譯發智論文者，是譯者謬歟。


# 俱舍論第八卷抄上

## 問：**他化自在天，可化聲境耶。答：可有二意也。**兩方：

　　若化聲境者，聲境是間斷法，變化心無化之。設雖天上化用，輒不可化之。是以，見**今論**餘處(二十七)文.述「餘生得等能變化心.通善不善無記性攝，如天龍等能變化心.彼亦能為自他身化，於十色處.化九除聲」，天龍等生得化.亦不化聲境.定，至他化自在天.何可化之哉。

　　若依之爾者，**圓暉法師**釋樂變化天相.云：「於五欲境.自變化故.」(文)。以樂變化天.思他化自在天，尤可云化聲境也，如何。

　　**答**：見**光法師**餘處`<F處＋（二十七）細註【甲乙丙】>`定判，引集異門足論(五)「諸下劣天子.化作種種色聲香味觸諸妙欲境，令高勝天子於中受用」之文畢，作**三解釋**云:「1彼由業力.令他化作，非由化心，不可為例。2或可從多分說，以實而言.聲由繫[擊]發.不可言化，以間斷故。3或聲不離所化色香味觸四境，相從說故.亦名為化.」(文)。

　　依初釋意者，可云他化自在天化聲境也，業力難思故。由高勝天子之業力.令下劣天子化作聲境`<F境＋（也）【甲乙丙】>`，非由能化心力化之。設生得化.設業得化，由能化心力.不可化聲`<F聲＋（境，聲）【甲乙丙】>`必由相擊發，有間斷故也。不可為例之釋，其意在之，非由化心`<F〔非由化心〕－【甲乙丙】>`歟。

　　依第二釋意者，他化自在天.不可化聲境。聲由相擊發.不可言化，以間斷故也。集異門足論文.從多分說聲境，聲雖非所化，五境`<F之中乃至境二十四字依甲本丙本補之>`之中.化作四境，故從多分說.化作種種色聲香味觸諸妙欲境也(為言)。

　　依第三釋意者，他化自在天.不可化聲境。其旨如第二釋，集異門足論文相從而說。雖有四境離聲，全無聲離四境，故相從四境.化作聲境.說也(為言)。

　　**尋云**：光法師第十一卷疏中.引集異門足論今文畢，云:「准集異門.聲亦可化.」(文)。今三釋中.當初釋意歟。

　　答：彼只述集異門足論文而許也，故今三釋中.何釋不可相違歟。

## 問：**光法師釋南贍部洲名云「或從林立號.或以菓標名」`<F云云＝文【甲丙】>`(云云)，爾者，此洲南邊有贍部樹歟。**答：此洲北邊有贍部樹也。兩方：
{問：此洲南邊有贍部林樹歟。}

　　若此洲南邊有贍部樹者，披今論餘處文，此洲北邊有贍部樹.見。

　　若依之爾者，圓暉法師釋南贍部洲名.云：「此洲南邊.有贍部樹.」(文)。如何。

　　**答**：見**今論**餘處(十一)文.云：「此贍部洲.從中向北.三處各有三重黑山，有大雪山.在黑山北，大雪山北.有香醉山，雪北香南.有大池水.名無熱惱…於此池側.有贍部林，樹形高大.其菓甘美。依此林故.名贍`<F贍＋（部）【甲乙丙】>`洲，或依此菓.以立洲號.」(文)。**正理**(三十一)**顯宗**(十六)餘處之文，其言少異.其意是同，`<F（任）＋此【甲乙丙】>`此等論說.此洲北邊.有贍部樹.云事，炳然也。

　　但於**圓暉法師**「此洲南邊有贍部樹」之釋者，實似難思。且於二義可會通之，

　　一義云：此釋意.述此洲名南贍部洲之由，故此洲須彌山南邊.有贍部樹故.名南贍部洲(為言)。非謂贍部樹在所有此洲南邊也.(文)。

　　一義云：此洲之中.北邊南邊處處可有贍部樹也。故勘圓暉法師解釋**餘處**(〔十一〕)云:「於此池側.有贍部林，樹形高大其菓甘美，依此林故.名贍部洲，或依此菓.以立洲號。」任今論文.明北邊有贍部樹。**當卷**云「此洲南邊有贍部樹」，指南邊有贍部樹也。故<F甲本乙本傍註曰演義抄八上>**清涼大師**釋云:「若立世阿毘曇云，樹在此洲之南.」(云云)。清涼大師「若立世阿毘曇云.樹在此洲之南」之釋，花嚴宗枝葉抄第三.委問答之，可見彼抄也。
{立世阿毘曇：此樹生剡浮提地北邊.在泥民陀羅河南岸。}

## 問：**外法異生.可生北洲耶。**答：可生北洲也。兩方：

　　若生北洲者，見**光法師**餘處(五)解釋，述「應知將生北俱盧洲，欲界天業.亦於人中修無我觀加行時造」，以無我觀.為北洲業因；而外法異生者.`<F〔著〕－【甲乙丙】>`著我人也，不修無我觀，何可生北洲哉。

　　若依之爾者，北洲是異熟障.亦異生法也，外法異生.豈不生彼哉。

　　**答**：外法異生非一准，造業感果亦萬差，故可有生北洲之類也。

　　但於「以無我觀.為北洲業因」云難`<F難＋（者）【甲乙丙】>`，准**婆沙抄**一云「[s10外法異生.亦得此行相.]此身在欲界有情.起無我行，後由惡友力起我見而便命終，由先數習力故.生時即得」之釋.思之，先為內法異生之時.修無我觀.造北洲業因畢，後遇惡友為外法異生之人，由先所修無我觀業因.可生北洲.故全無所背也。

## 問：**聖者可成就北洲蘊處界耶。**答：可成就北洲蘊處界也。兩方：

　　若成就北洲蘊處界者，北洲是唯凡非聖之所居也，聖者更不可成就彼蘊處界。是以，**品類足論**`<F甲本乙本傍註曰六>`中.出異生法體，舉北俱盧洲人蘊界處[地獄.傍生.鬼界有情.北俱盧洲人.無想有情天諸蘊界處，及生彼業]。若聖者成就之者，何可名異生法哉。

　　若依之爾者，廣勘論疏定判，無㆑明㆓北洲蘊處界之捨時㆒。爰知.聖者成就彼蘊處界云事如何。

　　**答**：將入聖時.無捨北洲業煩惱故，聖者可成就北洲蘊處界之理.必然也。

　　但於「品類足論中.出異生法體.舉北俱盧洲人蘊處界」云難者，**婆沙論**`<F甲本乙本傍註曰四十五>`中會此疑云:「諸異生法.聖者多無，設有少者.不名聖法，以聖者於彼得而不在身.成就不現前故；唯異生於彼得而亦在身.成就亦現前，故名異生法.」(云云＊)。

## 問：光法師所引正理論中.明第三靜慮天立淨名，爾者，以何法名淨耶。

　　進云：光法師所引**正理論**(二十一)云:「意地受樂.說名為淨.」(云云＊)。

　　付之，意地樂受.既通染污，何立淨名哉。

　　**答**：意地樂受.說名為淨者，第三靜慮異熟樂受.說名為淨(為言)，非謂意地染污樂受名淨歟。**今論**中述第四識住云「第三靜慮由異熟想故言想一」，光法師釋「此異熟樂.曾無厭時.故名想一」，第三靜慮名為想一.由異熟.見。准而思之，第三靜慮天立淨名.由異熟樂，可得意也。

　　**重難**云：唯於善法可立淨名，異熟樂受.是無覆無記法也，何立淨名哉。

　　**答**：善法及無覆無記法.名為淨法也。故勘**光法師**餘處(六)解釋云:「問：如邪見生有身見，雖性不同，同是染故.名`<F名＝為【甲乙丙】>`等流果；善生無覆，雖性不同，同是淨故.應是等流果。解云：染法易同.故得為果，淨法難同依[-].故不為果.」(文)。

## 問：**光法師所引正理論中，釋無熱天名.云「已善伏除雜修靜慮上中品障.」(云云＊)。爾者，今此上中品障者.指上中二品歟。**答：非指上中二品也。兩方：

　　若指上中二品者，一天`<F天＋（之）【甲乙丙】>`中.可除一品障，更不可亙上中二品。

　　若依之爾者，上中品障之言無諍，指上中二品(見)。如何。

　　**答**：五品雜修靜慮者，唯就上品中分別之也。所謂：一上下品.無煩天業因，二上中品.無熱天業因，三上上品.善現天業因，四上勝品.善見天業因，五上極品.色究竟天業因也。**婆沙論**<F甲本乙本傍註曰百七十五>云:「雜修靜慮是勝功德.非下中品所攝，唯有上下上中上上上勝上極，故唯有五.」(文)。准婆沙論文，思**正理**`<F理＋（論）【甲乙丙】>`說「已善伏除雜修靜慮上中品障」者<F者以乃至障二十六字依甲本丙本補之>，以五品中.上中品雜修靜慮為無熱天業因，故云伏除上中品障也。**圓暉**法師「五無熱天已得雜修上中品定.能善伏除上中品障」之釋，其意同之。故云上中品障.指五品中上中一品，非謂亙三品中上中二品也。

　　「上中品障之言無諍.可指上中二品」云難，恐未辨此旨歟。

　　重難云：1勘**婆沙論**文云:「問：雜修靜慮有幾品耶。答：有五，一下品.二中品.三上品.四上勝圓滿品.五上極圓滿品.」(文)。如此文者，雜修靜慮可通三品中下中二品.見，何云五品雜修靜慮者.唯就上品中分別之哉(是一)

　　2次**正理論**(二十一)次下文.釋善現天名云「已得上品雜修靜慮，果德易彰.故名善現.」(文)。若就五品雜修靜慮論之者，可云已得上上品雜修靜慮，唯云上品，寧不背一段廢立哉(是二)。

　　答：1婆沙論中云「一下品.二中品.三上品」，雖上品中之下中上，且略上言.只云下品中品上品也。第四云上勝.第五云上極，故唯就上品中分別之.云事，炳然也。但第四第五置上言事，只云勝.只云極者，難知上中之勝.上中之極，故於彼必加上言也。

　　2次於「正理論.已得上品雜修靜慮之文」者，此亦於上上品.且略上言也，准婆沙論文可會之。

## 問：
## 問：
## 問：
## 問：

