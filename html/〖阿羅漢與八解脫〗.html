<!DOCTYPE html>
<html>
<head>
<meta charset="utf-8">
<meta name="viewport" content="width=device-width, initial-scale=1.0, minimum-scale=1.0, maximum-scale=1.0, user-scalable=no"/>
<style type="text/css">
body {  
    font-family: Times,"Times New Roman", "宋体"; 
    font-size: 18px;  
    letter-spacing: .034em;
    margin: 3%;  
    background-color:#FFFFFF;
  }  
 .white-blockquote{
     padding-bottom: 10px;  
     line-height: 1.6;  
     margin:3px 2em 3px 2em ;
     font-family: Times,"Times New Roman", "楷体","楷体_GB2312";
     color: #958503;  
}
  p {  
    padding-bottom: 10px;  
    line-height: 1.6;  
    margin:0px;
  }  
.quote{
  font-family: Times,"Times New Roman", "楷体","楷体_GB2312";
  color: #958503;  
}
@media screen and (min-width:1025px){.rich_media{position:relative;}.rich_media {width:780px;margin-left:auto;margin-right:auto;}}
</style>
<title>〖阿羅漢與八解脫〗</title>
</head>
<body>
<div id="wmd-preview" class="wmd-preview"><div class="md-section-divider"></div>
		<div  class='rich_media'>
<a href="https://arpcn.github.io" style="text-decoration: none;">ॐ अरपचन धीः arpcn</a> »<br>
<h1 data-anchor-id="i3lu" id="阿羅漢與八解脫" style="text-align:center;font-size: 32px;"><a href="https://github.com/arpcn/abhidharma/blob/main/md/〖阿羅漢與八解脫〗.md" style="text-decoration: none;">〖阿羅漢與八解脫〗</a></h1><p data-anchor-id="mes7"  style="text-align:right;">
      持雙 2018年2月22日 <a href="https://mp.weixin.qq.com/s/HNNfqC3dI2HMy4MXRWK-pw">俱舍論</a> <br>
<a href="https://mp.weixin.qq.com/s/1dlFJmwg6QZNLd21g7adRQ" style="text-decoration: none;">阿羅漢與八解脫 </a> <a href="https://mp.weixin.qq.com/s/C1_uC9kcsyvTU9YsKNtUrA" style="text-decoration: none;">阿羅漢與八解脫(續1)</a><hr></p>
<p data-anchor-id="3crt">  本來想說明阿羅漢皆成就四禪八定的，因涉及較廣，這裏從八解脫說起。為了養成讀原典的習慣，行文多與論疏相似，讀者稍稍用心。</p>
<p data-anchor-id="t3en">  眾所周知，阿羅漢以是否具證八解脫而分為俱解脫和慧解脫二種，此二類皆通鈍根利根，如婆沙論云：「云何慧解脫補特伽羅？謂信勝解.或見至，但以慧盡諸漏，未以身具證八解脫，彼捨信勝解或見至，得慧解脫。」乃至「……以身具證八解脫.亦以慧盡諸漏，……得俱解脫。」</p>
<p data-anchor-id="v66l">  八解脫指的是：</p>
<blockquote data-anchor-id="zikb" class="white-blockquote">
  一內有色想.觀外色解脫，內身有色想貪，為除此貪，觀外不淨青瘀等色，令貪不起。<br>  
  二內無色想.觀外色解脫，內身無色想貪，雖已除貪，為堅牢故.觀外不淨青瘀等色，令貪不起。<br>
  三淨解脫.身作證具足住，謂觀淨色.令貪不起..觀淨色者.顯觀轉勝。<br>
  此三皆緣欲界顯色形色。初二解脫依初二靜慮及近分中間，作不淨行相，棄背色貪心；第三解脫依第四靜慮，作清淨行相，為審自堪能故，棄背不淨觀心。此三有色解脫皆是勝解作意，唯是有漏，無漏心皆與真實作意相應故。<br>
  四無色定，為次四解脫，各能棄捨下地貪故。通有漏無漏。<br>
  滅受想定，為第八解脫，棄背受等故。
</blockquote><p data-anchor-id="snbh">  修八解脫的目的是：一為諸惑已斷更遠，二為於定得勝自在，故能引起無諍等德.及聖神通，由此便能轉變諸事.起留捨等種種作用。故八解脫是邊際定及無諍等諸勝德之基。</p>
<p data-anchor-id="jsdx">  四無色解脫，通依三界身起。餘有色解脫唯人趣起，依聖教之力方現起故。若曾修者.由離染得(後由加行現在前)，未曾習者.由加行得。滅盡定初起唯在人中，依教力故，若後退失上生色界，容再現起。</p>
<p data-anchor-id="5uyy">  所起解脫，曾得未曾得者，想受滅解脫唯未曾得；餘七解脫通曾得未曾得，謂諸聖者及內法異生皆通曾得及未曾得，外法異生唯是曾得。</p>
<p data-anchor-id="2gmw">  故阿羅漢，於滅盡定，有得不得；<strong>於四無色，必皆成就</strong>(離下染故，後當廣辯)。前三解脫，若生在無色界，有漏功德「生上不修下」故，及易地捨故，不成就。<strong>生在欲界諸阿羅漢，皆成就有色解脫</strong>。如婆沙云：「不還果，極少成就二十五：謂8八味相應、2淨無漏初靜慮、4四無量、2 <strong>初二解脫</strong>、前四勝處、五通所依。」不還果尚且成就初二解脫，阿羅漢自不用說。第三解脫，類比可知。</p>
<p data-anchor-id="cpeo">  又如婆沙論：</p>
<blockquote data-anchor-id="1l6h" class="white-blockquote">
  ……慧解脫阿羅漢起味相應初靜慮退，爾時於六十五等至中：<br>
  1．三十三捨而不得：謂淨無漏上三靜慮，淨無漏無色，<font color="red">五解脫(淨解脫及四無色)</font>，後四勝處，十遍處，漏盡通所依。<br>
  ……<br>
  5．十三少分捨而不得，少分不捨不得：謂四無量、<font color="red">初二解脫</font>、前四勝處、三通所依，即<font color="red">上地一切</font>及自地<font color="red">無學位</font>等所修者，捨而不得；餘<font color="red">自地</font>者，不捨不得。<br>
  6．七非捨非得：謂四無礙解、無諍、願智所依、<font color="red">滅盡解脫</font>，以本未得故。
</blockquote><p data-anchor-id="kojg">  所以生在欲界的阿羅漢，必皆成就前七解脫。</p>
<blockquote data-anchor-id="xi4l" class="white-blockquote">
  雜心論：或有成就一背捨，或有成就乃至八。……成就七者，若生欲界及初禪二禪，<font color="red">無所有處愛盡</font>，不得滅盡三昧。…若有漏背捨者，下地離欲未生上地，則皆成就。
</blockquote>
<p data-anchor-id="ta2l"><br></p>

<div class="md-section-divider"></div><h2 data-anchor-id="4guf" id="阿羅漢與八解脫續1" style="text-align:center;"><strong><a href="https://mp.weixin.qq.com/s/C1_uC9kcsyvTU9YsKNtUrA" style="text-decoration: none;">〖阿羅漢與八解脫(續1)〗</a></strong></h2><p data-anchor-id="0x7o" style="text-align:right;">
      持雙 2018年2月22日 <a href="https://mp.weixin.qq.com/s/HNNfqC3dI2HMy4MXRWK-pw">俱舍論</a></p>
<p data-anchor-id="rur6">  前面有說到離染得與加行得，這是初得加行善的不同方式。若是斷煩惱時所得，說為離染得；若由餘加行之力所得，說為加行得。初得加行善的方式不止這兩種，其它如退離染、生上地、生下地等皆有可能，但非勝德，所以不說。由離染得或加行得之善法，後時亦由加行方現在前；除佛世尊，暫起欲樂現在前時，一切圓德.隨樂起故。</p>
<p data-anchor-id="v9t7">  就四分有漏淨定來說，順勝進分和順決擇分二種皆由加行得，非離染時得；順住分和順退分二種由多種因緣而有得捨，如離染退上下生等。總說如此，其他多分攝於順住分等之五通、有色解脫等，如頌：「未曾由加行，曾修離染得。」曾經串習修得.今不成就者，即離染時得。</p>
<p data-anchor-id="t5vi">  依前面的引文可知，無論異生聖者，凡成就初靜慮者皆成就初二解脫，凡成就第四靜慮者皆成就淨解脫，凡成就四無色者皆成無色解脫。前七解脫，可以有離染得，為何第八不能？</p>
<p data-anchor-id="wtxb">  滅盡定要大加行方能成辦，前七解脫無始多少皆有串習。又，滅受想解脫是第三果所修，餘有數生即入涅槃。</p>
<p data-anchor-id="k827">  又，第八唯佛與麟喻有離染得。麟喻及佛因為是多劫資糧所成，在一座中經34或160剎那從加行道入見修無學三道竟，中間不得休息。而果位時皆應成就第八解脫，所以不用別修加行，即金剛喻定離染時得第八解脫。其他人無此勝能，皆應別修加行至滅定現前時方得成就。</p>
<p data-anchor-id="89cx">  以上是對離染得與加行得略作說明。</p>
<p data-anchor-id="wi3e">  因為前七解脫通異生，一切阿羅漢皆依生處差別隨應成就前七解脫，故順正理論分別俱解脫與慧解脫時，云：「應就滅定不得得說，以慧解脫無得滅定，根本靜慮.雖不現行.然於去來必成就故。」「諸阿羅漢，得滅盡定者.名俱解脫，由慧定力.雙解脫煩惱解脫障故；所餘未得滅盡定者.名慧解脫，但由慧力.於煩惱障得解脫故。」</p>
<p data-anchor-id="s6pt">  何故<strong>第四果必成就根本靜慮</strong>？上篇所引已為旁證，此下更依諸論略作解釋。</p>
<p data-anchor-id="135n">  「<strong>唯初盡遍修，九地有漏德</strong>。」</p>
<p data-anchor-id="79w5">  阿羅漢初心隨應<strong>能修九地有漏</strong>不淨觀等無量功德(生上不修下)，如何不成四禪八定？如婆沙論云：「此所修者……謂欲界者聞思所成，色界者聞修所成，無色界者唯修所成。」而修所成即定地功德，如云「等引善名修」。</p>
<p data-anchor-id="v16d">  「<strong>諸道依得此，修此地有漏</strong>。」</p>
<p data-anchor-id="qiin">  寶疏：「諸道者，謂有漏無漏.加行無間解脫勝進四道。」正理：「隨依何地離下地染.(世出世間)第九解脫現在前時，亦修未來所得.上地根本近分有漏功德，<font color="red">離下地縛必得上故</font>。…」大乘義章亦云：「用無漏道斷下煩惱，即成上地有漏功德。若用等智斷下煩惱，亦成上地無漏功德。…」此中「修未來」，是得修。諸未曾得功德現前，及得未來所餘功德，新修得故，皆名得修。婆沙问云：「何故過去者名得非修，未來者名得修耶？答：若現在道與彼為因者，可說彼為得修；現在道與過去無因義，故過去道.名得非修。」</p>
<p data-anchor-id="dd7u">  「<strong>聖二離八修，各二離繫得</strong>。」</p>
<p data-anchor-id="wmiu">  聖者以世出世道離下八地修所斷時，皆能引生有漏無漏二種離繫得，亦得上地有漏根本淨定。是同治修。此中是說同修有漏無漏二種功德，如云：「為離得起此，修此下無漏。」聖為離此地及得此地時.并此地中諸道現起，皆能修此及下無漏。為離此言，通二四道。即世出世間諸道皆可。諸道習修得修，廣如俱舍論智品「<strong>斷八地無間</strong>」諸頌，亦可作為此中論據。</p>
<p data-anchor-id="4lc1">  「<strong>全不成而得，淨由離染生</strong>。」</p>
<p data-anchor-id="4bkr">  謂有二時初得有漏根本淨定：1.離下地染時；2.從上地生下地時。故知離下地染時，必得上地根本等至。故阿羅漢隨所生處，皆成就自上地有漏淨定。(生上地者皆捨下地有漏德，如云：捨定生善法，由易地退等。)無漏功德不限生處，如云：「無漏由離染」，「聖離下染，<font color="red">必定獲得上地根本無漏定</font>故。」又如心論經云：「一切阿羅漢，成就六地(無漏戒)。」雜心論亦云：「阿那含果，或三地乃至六地。阿羅漢六地。」故阿羅漢亦皆成就九無漏地功德。</p>
<p data-anchor-id="egpp">  婆沙：<strong>有修淨初靜慮.亦無漏</strong>(即修有漏無漏初靜慮)，謂：……及<strong>未</strong>(曾)<strong>得非初靜慮無漏智</strong>(未至中間)<strong>現在前，而修淨初靜慮及無漏者</strong>，…謂<strong>以無漏道離欲界染，即依未至定，起最後解脫道時</strong>(初三後解脫，根本或近分)；…<strong>依未至定，得阿羅漢果，初盡智起時</strong>(唯初盡遍修，九地有漏德)…</p>
<p data-anchor-id="sgeh">  「<strong>七八九中二…</strong>」</p>
<p data-anchor-id="cau4">  證不還果時，有以世間道證，有以出世間道證，有入根本定，有不入者。如頌云：「初三後解脫，根本或近分。」雖不入根本，而成就此有漏根本定。</p>
<p data-anchor-id="u0gy">  婆沙問：「<strong>諸捨初靜慮地心.得第二靜慮地心，皆初靜慮地心滅.第二靜慮地心起耶</strong>。答：<strong>應作四句</strong>。第一句者，謂依未至定，或靜慮中間，或第二靜慮近分，離梵世染，不入根本地。爾時捨初靜慮地染污心，得第二靜慮地不染污心，而非彼滅此起。…」</p>
<p data-anchor-id="2yvz">  故知：<font color="red"><strong>阿羅漢離九地染，必能隨所生處.成就自上地諸有漏淨定。</strong></font></p>
<p data-anchor-id="ywy8">  但是，三藏皆有<strong>蘇尸摩經</strong>之文：</p>
<blockquote data-anchor-id="kxhz" class="white-blockquote">
  如<strong>雜阿含經</strong>：「云何不得禪定而復記說？比丘答言：我是慧解脫也。」<br>
  <strong>婆沙</strong>：蘇尸摩曰：「仁等所證依何定耶。為初靜慮為乃至無所有處耶。」諸苾芻言：「我等所證皆不依彼。」蘇尸摩言：「若不依彼如何得證。」諸苾芻曰：「我等皆是慧解脫者。」……蘇尸摩經說全分慧解脫，彼於四靜慮皆不能起。<br>
  <strong>正理論</strong>：如契經言：「諸有未能入初定等具足安住，而由聖慧.於現法中得諸漏盡。……又蘇使摩契經中說，有慧解脫者.不<strong>得</strong>根本定<font color="green">[得字.俱舍論法義作依]</font>。」
</blockquote>
<p data-anchor-id="4qmu">  <strong>正理論會此義云</strong>：「非慧解脫靜慮現前，蘇尸摩經分明說故(有慧解脫者不得根本定)。……根本靜慮雖不現行.然於去來必成就故。」</p>
<p data-anchor-id="3r30">  又如婆沙云：「然得有二種：一現前得；二成就得。此中依現前得而作論。」</p>
<p data-anchor-id="rxcu">  故知經中是依「<strong>根本定現不現前</strong>」而說，如婆沙中說有依未至定離上地染者，乃至命終不起根本定，即生上界：「頗有不入四靜慮下三無色，入非想非非想處耶。答：入。謂：依未至定離欲界，乃至無所有處染，命終生非想非非想處，即於彼非想非非想處定現在前。」又如：「頗有不入初靜慮生梵世耶。答：生。云何生。謂：依未至定離欲界染，最後解脫道及後時不入初靜慮，彼若未離初靜慮染，命終必當生於梵世；或上地歿，生彼天中。」</p>
<p data-anchor-id="duwz">  所以，不能以少分異文亂一宗之義，離下地縛，必得上故。</p>
</div>
</div>
</body>
</html>